<html><!-- Author: Antonius Harmsen (A.J.E.Harmsen@hum.leidenuniv.nl) --><!-- Department of Dutch Language and Literature, Leiden University --><!-- Date: 10th October 2019 - pdf426 - Last update: 20th April 2020 --><!-- Purpose: text edition Dutch sixteenth century play --><meta name="keywords" lang="nl" content="ceneton, "><head><style type="text/css"><!-- A { text-decoration:none } --></style><title>Macropedius - Andrisca - 1553</title><meta name="robots" content="index, follow"></head><body background bgcolor="#B3B3B3" leftmargin="50"><a href = "../Canonisations.html"><img align=bottom border=0 src="../Stijl/Dutch.gif" width="479"></a><br><br><table border = 0><tr><td width = 444>Georgius Macropedius (Joris van Lancvelt): <i>Andrisca.</i> Utrecht, 1553.<br>Uitgegeven naar de tekst van 1553, op basis van de uitgave op de cd bij <i>Georgius Macropedius, 1487-1558 leven en werken van een Brabantse humanist</i> (Tilburg 2005) door <a href="https://www.bibliotheek.nl/catalogus/titel.231033540.html/georgius-macropedius--1487-1558/" target = "new">Henk Giebels</a> en <a href="http://www.bossche-encyclopedie.nl/publicaties/bossche%20bladen/pdf/2006-4Literatuur.pdf" target = "new">Frans Slits</a>.<br>Red. dr. A.J.E. Harmsen, Universiteit Leiden.<br><a href = "LijstCeneton.html#061700">Ceneton061700</a> &#151; <a href = "Facsimiles/MacropediusAndrisca1553/index.htm" target = "new">Ursicula</a><br>In deze uitgave zijn evidente zetfouten gecorrigeerd en gemarkeerd met een asterisk. De lopende toneeltekst, in het origineel cursief gedrukt, hebben wij in romein gezet.</td></tr></table><a name = "Begin"><table border = 0 cellpadding = 12><tr><td width = 408 align = center><a href ="#Proloog"><img align=bottom alt=Continue border = 0 src=../Stijl/Goudstaf.gif width=379</a></td></tr></table>[<a href="Facsimiles/MacropediusAndrisca1553/source/MacropediusAndrisca1553p01.htm" target = "new">fol. M1r</a>]<br><br><table border = 0 cellpadding = 1><tr><td width = 303 align = center><h4><font size = +3>&#10087; &#160; GEOR</font><font size = -1>&#9658;</font><br><font size = +2>GII MACROPE</font><font size = -3>&#9658;</font><br>DII ANDRISCA FA-<br><i>bula lepidis-<br>sima.</i><br>(<sup><font size = +2>..</font></sup><font size = +2>.</font>)</h4>[Vignet: Superantur ingenio vires]<h4>Ultraiecti.<br>&#182; Harmannus Borculous excudebat, anno<br>1553.</h4></td></tr></table><hr><br>[<a href="Facsimiles/MacropediusAndrisca1553/source/MacropediusAndrisca1553p02.htm" target = "new">fol. M1v</a>]<br><br><table border = 0 cellpadding = 1><tr><td width = 444 align = center><h4>GEORGIUS MACROPEDIUS<br><i>Ioanni Hillenio.</i><br>S. D.</h4></td></tr></table><table border = 0><tr><td width = 444><font size = +3>I</font>Am quasi postliminio mi Ioannes ad te venit olim promissa fabula. Post curiosa siquidem scrutinia, omnemque nostram qu&#224;mquam exiguam crebro eversam supellectilem, dum sublatam crederem, tandem insperato ab alio deprehensa est. Hanc tibi tanto libentius dedico, quanto me certius non tam tibi quam patri tuo obligatum sentio. Tantis siquidem & tam crebris iste me oneravit & obruit beneficijs, ut (ni prorsus ingratus sim) non meminisse non possim. Cum igitur ut velim gratiam referre non queam, hoc litterarium ad te mitto munusculum, ut saltem in aliquo per te possim parenti tuo gratificari, qu&#224;mvis & ipse, ut tibi mitteretur, mutua tua erga me benevolentia &#224; teneris (quod aiunt) unguiculis plan&#232; demerueris.</td></tr><tr><td align = center width = 444>Accipe igitur mi Ioannes Andriscam meam animo<br>candido, ut & tu habeas, quo subinde<br>post seria honeste oblecteris. Vale.<br>Ex Traiecto 12 Kalendas<br>Novembres, Anno &#224;<br>Christo nato.<br>1537.<br>(.<i>?</i>.)</td></tr></table><br><hr><br>[<a href="Facsimiles/MacropediusAndrisca1553/source/MacropediusAndrisca1553p03.htm" target = "new">fol. M2r</a>]<br><br><table border = 0 cellpadding = 1><tr><td width = 222 align = center><h4><font size = +1>&#182; ARGUMENTUM</font><br>in Andriscam.</h4></td></tr></table><font size = +3>V</font>Iri duo integerrimi Bunscotij<br>Duxere uterque sibi rebellem coniugem,<br>Coriarius fuit alter, alter agrarius.<br>Huius tabernae Andrisca poclis dedita,<br>(5) Illius autem Porna sacrifico obsequens,<br>Nullo queunt suasu aut minis compescier.<br>Et ab inhonestis moribus divellier.<br>Quapropter ille suam flagellis Pornulam<br>Caesam insuit salitam equino tergori,<br>(10) Alterque devictam duello fustium<br>Sibi subdit Andriscam suam. Fit utr&#226;que sic<br>Ad optimos mores reduct&#226; gaudium.<br><br><hr><br><table border = 0 cellpadding = 1><tr><td width = 222 align = center><h4><font size = +1>&#182; DRAMATIS PERSONAE.</font></h4></td></tr></table><table border = 0><tr><td><i>Prologus.<br>Georgus maritus.<br>Andrisca uxor.<br>Byrsocopus maritus.<br>Porna uxor.<br>Hieronymus sacrificus.</i></td><td><i>Caupo.<br>Ponus servus.<br>Paedisca ancilla.<br>Puer coriarij.<br>Chorus Bacchidum.<br>Alius chorus puerorum.</i></td></tr><tr><td colspan = 2 align = center><i>Exceptis Choris, omnes versus<br>sunt Iambici trimetri.</i></td></tr></table><a name = "Proloog"><table border = 0 cellpadding = 12><tr><td width = 408 align = center><a href ="#Eerste"><img align=bottom alt=Continue border = 0 src=../Stijl/Goudstaf.gif width=379></a></td></tr></table>[<a href="Facsimiles/MacropediusAndrisca1553/source/MacropediusAndrisca1553p04.htm" target = "new">fol. M2v</a>]<br><br><table border = 0 cellpadding = 1><tr><td width = 282 align = center><h4><font size = +1>&#182; PROLOGUS.</font></h4></td></tr></table><font size = +3>S</font>Emestre iam ferme est, qu&#242;d in proscenio<br>Neque me quidem, nec histrionum quempiam<br>Vidistis (ut puto) greges scholastici<br>Commilitones candidi, quapropter &<br>(5) Nunc maxim&#232; (nisi fallar) hanc dabitis mihi<br>Operam, ut benignis hauriatis auribus,<br>Quod brevibus in vestrum omnium rem proloquar;<br>Inter t&#242;t, interque ade&#242; discrepantia<br>Scholaria exercitia, nullum (ut arbitror)<br>(10) Maioribus mihi prosequendum laudibus,<br>Qu&#224;m scaenicus ludus (mod&#242; absit foeditas)<br>Actusque comicus. Alij versus canant,<br>Alij legant scribantve crebr&#242; epistolas,<br>Alij aliud exercitium honestum tractitent,<br>(15) Comoedia una facile praestat omnibus.<br>Si carmen arridet, ea versu labitur.<br>Si prosa, totius ita Iambus carminis<br>Attemperatur, ut &#224; soluta vix queas<br>Oratione metro ligatam cernere.<br>(20) Haec schemata grammatico troposque suggerit,<br>Haec rhetori administrat arma affectuum,<br>Haec disserenti offert locos dialectico.<br>Quid tibi parit maiorem ad homines gratiam?<br>Quid aequ&#232; moribus ornat adolescentiam?<br>(25) Quid quoque rei plus commodum scholasticae?<br>[<a href="Facsimiles/MacropediusAndrisca1553/source/MacropediusAndrisca1553p05.htm" target = "new">fol. M3r</a>]<br>Nam si in ea agenda exercearis sedulo,<br>Linguae auferes stribliginem ac rubiginem,<br>Quia agendo non mod&#243; promptitudinem, sed &<br>Miram loquendi in concionibus palam<br>(30) Populo dabit fidentiam, si eius quoque<br>Spectator adsis, non modo oblectaberis,<br>Sed & optimis quibusque vitam moribus<br>Ornaveris, Quid enim per immortalia<br>Divina numina, ecquid est Comoedia,<br>(35) Nisi totius vitae hominis & clarissimum<br>Speculum, & figura amplissima? in qua quid tibi<br>Vitandum erit, vel actitandum, clarius<br>Lumine videbis atque contemplaberis.<br>Facessat omnis itaque qui Comoediae<br>(40) Obscoenitatem, & comico aut tragico actui<br>Levitatem & impudentiam improb&#232; obijcit.<br>Nam ut impudico nil pudicum dicimus,<br>Ita & pudico esse impudicum nil potest.<br>Quandoquidem in hoc cert&#242; Po&#235;tae scriptitant,<br>(45) Ut vel probum instruant, vel improbum arguant.*<br>Itaque mei commilitones candidi,<br>Excipite totis mentium atque corporum<br>Complexibus, quodam superno numine<br>Vobis datam Comoediam, qua nil prius,<br>(50) Nil laetius, nil gloriosius, nihil<br>Quoque ditius coetus Libethridum tradidit.<br>[<a href="Facsimiles/MacropediusAndrisca1553/source/MacropediusAndrisca1553p06.htm" target = "new">fol. M3v</a>]<br>Mihi nulla de argumento erit Comoediae<br>Praefatio, mox qui prodibunt huc viri<br>Bunscotij, partem indicabunt fabulae.<br>(55) Graeci & Latini olim Po&#235;tae comicas<br>Scripsere Athenis accidisse fabulas.<br>Haec nostra Bunscoti accidisse fingitur,<br>Qu&#242; plus ioci pariat locus nostratibus.<br>Iam adesto amator litterarum candidus,<br>(60) Tacitusque Musarum clientes audiat.<br><a name = "Eerste"><table border = 0 cellpadding = 12><tr><td width = 408 align = center><a href ="#Tweede"><img align=bottom alt=Continue border = 0 src=../Stijl/Goudstaf.gif width=379></a></td></tr></table><table border = 0 cellpadding = 1><tr><td width = 282 align = center><h4><font size = +1>ACTUS primi. SCAENA prima.</font><br><i>Georgus&#160; &#160; Andrisca&#160; &#160; Byrsocopus.</i></h4></td></tr></table><font size = +3>I</font>N agrum adibo Andrisca frumentarium,<br>Videbo quid me absente verna sarrijt,<br>Si ab insitis fruges novas zizanijs<br>Purgaverit: tu satage, n&#233;qua sit mihi<br>(65) Mora prandij cum rediero, atque ut singula<br>Haec vasa disponantur (ut decet) prob&#232;.<br>Profect&#242; matrem famili&#226;s nil ita decet,<br>Ac munditer curare rem domesticam.<br>Audis ne satis Andrisca quod tibi impero?<br><i>And.</i> (70) Curabitur mi vir, vale. <i>Geor.</i> Curaveris<br>Profect&#242; si quidem sapis, ne quod volo<br>Factum, reversus denuo infectum arguam.<br>Sat scio equidem, qu&#224;m ad pocula & convivia es<br>Propensa. Bacchanalia cave te evocent.<br>[<a href="Facsimiles/MacropediusAndrisca1553/source/MacropediusAndrisca1553p07.htm" target = "new">fol. M4r</a>]<br><i>And.</i> (75) Haud evocaverint. quid ade&#242; blaterat hic<br>Ante ostium? sol altior ad opus evocat.<br><i>Ge.</i> Vide ne quod ego praeceperim nihili aestimes.<br><i>Byr.</i> Eho, quid intercessit huic discordiae<br>Cum uxore? <i>Geor.</i> pol si mulier imperiosa sit,<br>(80) Indigna res, pestisque mult&#242; maxima<br>Rei domesticae. <i>Byr.</i> Id quidem certissimum,<br>Ut ipsus experior domi. <i>Geor.</i> quis loquitur hic?<br>Byrsocopus est, vicine salve. <i>Byr.</i> salvus es<br>George, qui cum uxore non tibi convenit?<br><i>Geor.</i> (85) Scitissim&#232; dictum mihi videor, id fore<br>Pulcherrimum, si quis viro sit Theseus,<br>Cui suas subinde curas explicet.<br>Te unum quidem &#232; multis fidelem comperi<br>Byrsocope, & est quod non sine gemitu tuum<br>(90) Fundam in sinum. Est mihi uxor optimo quidem<br>Genere orta, summis opibus, acrique ingenio,<br>At moribus subinde tam difficilibus<br>Et improbis, ut aequo id animo non feram.<br>Ut ab aedibus pedem extuli, aut ruri foris<br>(95) Quiddam operis exequor, illico potantibus<br>Se interserit, vereorque multo pluria.<br><i>Byr.</i> Rem permolestam disseris George, nam<br>Et refricas mihi meam amaritudinem.<br>Eodem enim quo tu laboras, ego malo<br>(100) AEgresco tabescoque. <i>Geor.</i> doleo. <i>Byr.</i> sile parum,<br>[<a href="Facsimiles/MacropediusAndrisca1553/source/MacropediusAndrisca1553p08.htm" target = "new">fol. M4v</a>]<br>Scin&#146; sacrificum qui habitat ad Agnes virginis<br>AEdiculam? <i>Geor.</i> ut te, nam toroso pectore est,<br>Tum ventre obesulo, rubentibus genis,<br>Capite hispido admodum atque cincinnato. <i>Byr.</i> is est<br>(105) Hunc an magis mea uxor amet, an mage ab eo<br>Adametur, haud tibi facile dixero, quia<br>Hic instat, illa invitat, ambo mutuis<br>Se provocant munusculis, quem iam semel<br>Et iterum ab aedibus propulsum terrui.<br><i>Geor.</i> (110) Prudenter id quidem egeras. sacrificus est,<br>Exemptus (ut volunt) profanis legibus,<br>Cavendum enim ne verberando clericum<br>Vespasque crabronesque contra te excites,<br>Non puto tamen trudendo qu&#242;d peccaveris.<br><i>Byr.</i> (115) Sed qui feram Pornae meae petulantiam?<br><i>Geor.</i> Durum quidem foret aggredi, si quis tamen<br>Vel acribus flagris, vel alio quolibet<br>Acerbiore incommodo dign&#232; arguat,<br>Existimo qu&#242;d ea denuo non perpetret.<br><i>Byr.</i> (120) Quis audeat? <i>Ge.</i> qui? audere cert&#232; oporteat,<br>Et id quidem primum omnium in mea ipsius<br>Nunc experiri uxore certo certiust&#146;.<br>Si non ut imperaveram resipuerit.<br>Sed iam tacendum erit, crepant nostrae fores,<br>(125) Andrisca prodibit, cave ne quid sciat,<br>Sed ex corusco fulgure accipe tonitru.<br>[<a href="Facsimiles/MacropediusAndrisca1553/source/MacropediusAndrisca1553p09.htm" target = "new">fol. M5r</a>]<br><i>Byr.</i> Talis mihi videtur, ut nihil morer,<br>Accinctus (ut vides) laboribus abeo,<br>Tonitru imminens ipse excipito. vale. <i>Geor.</i> vale.<br><br><hr><br><table border = 0 cellpadding = 1><tr><td width = 303 align = center><h4><font size = +1>ACTUS primi. SCAENA secunda.</font><br><i>Andrisca. &#160; Georgus.</i></h4></td></tr></table>(130) <font size = +3>A</font>N stas adhuc socors? an est ruri nihil<br>Quod exigas? tantisper hic nugarier<br>Tibi libuit, dum cuncta vasa munditer<br>(Ut iusseras) componerem? Cum iam putem<br>Opus peractum grande, mox famelicus<br>(135) Praesto erit herus post otium & post fabulas,<br>Cibumque rigidus ut imperator exiget.<br>Abi in malam crucem, aut labora ut edas piger,<br>Non est quod ante vesperem cibum petas.<br>Abi inquam, abi deses, sat est garritum, abi.<br><i>Geor.</i> (140) Ne trude mulier, nam meo pro arbitrio*<br>Abire statui, vel redire, tu tuum<br>Fac sedulo negotium, cave caeterum<br>Ne quicquam eorum quae iubebo, omiseris,<br>Aut ne quod interdixero patraveris,<br>(145) Ali&#224;s mihi & tibi serio certandum erit<br>Pro subligaculo. <i>And.</i> sat est verborum, abi.<br>Propulsus est, ita sunt regendi agrarij, &<br>Stupidi viri, non rediet ante vesperem,<br>Quod si redeat, haud hoc magis quod pransitet<br>[<a href="Facsimiles/MacropediusAndrisca1553/source/MacropediusAndrisca1553p10.htm" target = "new">fol. M5v</a>]<br>(150) Parabitur. Iam nonne Bacchanalia?<br>Quis sese in aedibus teneat, aut suo animo haud<br>Obtemperet? quin ultro Porna prospicit,<br>Observat (usque ut assolet) suum amasium.<br>Nihilominus rogo num velit mihi congredi.<br><br><hr><br><table border = 0 cellpadding = 1><tr><td width = 303 align = center><h4><font size = +1>ACTUS primi. SCAENA tertia.</font><br><i>Porna. &#160; Andrisca. &#160; Hieronymus.</i></h4></td></tr></table>(155) <font size = +3>P</font>Raestolor, at frustra, sed eccam, Andrisca adest,<br>Quid te expulit mi chara? num vir est domi?<br><i>Andr.</i> Non est, ad hoc veni, te ut alloquar. <i>Porn.</i> quid est?<br><i>And.</i> Abegi in agrum Geponum meum, & tuum<br>Aplaemon in coriarijs laboribus<br>(160) Non ambigo. Quid si mihi concesseris<br>In oenopolium? Quis hoc Baccho die<br>Se temperet? Iussi, anserem, lepusculum,<br>Farcimina, & pernas parari lautius,<br>Nihil aberit, si adsint mod&#242; qui combibant<br>(165) Atque comedant. Non usque Bacchanalia.<br>Laetandum erit, bacchandum erit, potandum erit<br>His orgijs. Risu, iocis, & potibus<br>Baccho parantur orgia. <i>Por.</i> Et quidem libens<br>Tibi congrederer Andrisca, sed alijs mihi<br>(170) Charissimis condixi amiculis, quibus<br>Me gerere morem oportet, & concedere,<br>[<a href="Facsimiles/MacropediusAndrisca1553/source/MacropediusAndrisca1553p11.htm" target = "new">fol. M6r</a>]<br>Quapropter hodie abire non est integrum,<br>Cras quolibet me abduxeris. <i>And.</i> te scio equidem<br>Hieronymum opperirier. Quid amabo dic<br>(175) Cum sacrifico tanta est tibi communio?<br>An non sat est maritus, hunc quin advoces?<br><i>Por.</i> Abi meribibula, tun&#146; honestum ac sobrium<br>Convictum amiculi mihi improperas? abi.<br><i>And.</i> Vale meretrix ut meres, tun&#146; pro bonis<br>(180) Convitium? Nunquam etsi inedia perieris,<br>Vel miculam panis tibi porrexero.<br>Valeat meretrix ut meret, ut ostia domus<br>Acclusero, quaeram meas sympotrias.<br><i>Por.</i> Illa abijt, ast ubi moratur amiculus?<br><i>Hie.</i> (185) Hem Porna. <i>Por.</i> adesne amice? quid hactenus<br>Moratus es? iamdudum enim te expecto. <i>Hie.</i> Me<br>In angulo hoc Andrisca stare compulit.<br><i>Por.</i> Habes lagenulam? <i>Hie.</i> habeo, pinguiusculam<br>Quoque altilem. <i>Por.</i> bene est animule, acceptus es.<br>(190) Qu&#224;m ocyssim&#232;, dum illa intus est, tectum subi.<br>Factum prob&#232;, nullus vidit, factum optim&#232;.<br>Andrisca iam redit, parant se Bacchides,<br>Haec valeat, illae insaniant, nos clanculum<br>Clauso ostio, nos nostra agamus ludicra.<br><br><hr><br><table border = 0 cellpadding = 1><tr><td width = 303 align = center><h4><font size = +1>ACTUS primi. SCAENA quarta.</font><br><i>Andrisca sola.</i></h4></td></tr></table>[<a href="Facsimiles/MacropediusAndrisca1553/source/MacropediusAndrisca1553p12.htm" target = "new">fol. M6v</a>]<br>(195) <font size = +3>Q</font>Uid ostium Pornae repent&#232; clauditur?<br>An irruit praedae lupus, dudum cui<br>Parabat insidias? habeat ad nauseam<br>Meretrix. sed eccas, prodeunt Mimallones,<br>Coetusque Maenadum, quibus cum perstrepens<br>(200) Haec auspicabor sacra Bacchanalia.<br><br><hr><br><table border = 0 cellpadding = 1><tr><td width = 303 align = center><h4><font size = +1>CHORUS Mimallonum.</font><br><i>Versus sunt Iambici Dimetri,<br>ut & in reliquis omnibus.</i></h4></td></tr></table><font size = -1>[muziekbalken]</font><br><font size = +3>I</font>Acche Bacche ohe ohe,<br>O Bacche Iacche ohe ohe,<br>Ornate Bacchanalibus<br>Bacchum corona Bacchides.<br>&#160; &#160; (205) Iacche Bac. O Bacche Iac.<br>Risu, iocis & potibus<br>Baccho parantur orgia.<br>[<a href="Facsimiles/MacropediusAndrisca1553/source/MacropediusAndrisca1553p13.htm" target = "new">fol. M7r</a>]<br>&#160; &#160; (210) Iacche Bac. O bac.<br>Bacchi furore corripi<br>Coetus oportet Maenadum.<br>&#160; &#160; Iacche Bacche. O Bac.<br>(215) Io Bromi Liber pater,<br>Io Priape, Iacche io.<br><br><table border = 0 cellpadding = 1><tr><td width = 222 align = center><h4><font size = +1>Alius chorus puerorum.</font></h4></td></tr></table><font size = -1>[muziekbalken]</font><br><font size = +3>N</font>Il libero homini honestius,<br>(220) Utilius, aut iucundius,<br>Qu&#224;m agricolendi studium, in ijs<br>Quae ad vitam alendam pertinent.<br>&#160; &#160; An aliquid hoc antiquius,<br>Quod ipse ruris conditor<br>(225) Homini creato libero<br>Mox excolendum tradidit?<br>[<a href="Facsimiles/MacropediusAndrisca1553/source/MacropediusAndrisca1553p14.htm" target = "new">fol. M7v</a>]<br>&#160; &#160; Quid Quintio, quid ve Curio<br>Inter Quirites dignius,<br>Quos Roma pro republica<br>(230) Ex agro in urbem accersijt?<br>&#160; &#160; Cyro quid excellentius?<br>Tamen is suis laboribus<br>Hortum nemoribus consitum<br>Spartae stupenti prodidit.<br>&#160; &#160; (235) Quid hos citamus Ethnicos,<br>Cum sacra plures pagina<br>Vates, patresque, principes<br>Prodat fuisse rusticos?<br>&#160; &#160; An non agricolae splendidi<br>(240) Cum Abrahamo, Isacus, Israhel?<br>Non Elisaeus, non Amos<br>Ruri propheta factus est?<br>&#160; &#160; Davida non praeteriero,<br>Qui &#232; pascuis amplissimus<br>(245) Rex Israheli accitus est.<br>En quanta ruris gloria.<br>&#160; &#160; Fortasse quaeris commoda,<br>Videbis ipsa maxima,<br>Coniuncta (si nos audias)<br>(250) Iucunditati maximae.<br>&#160; &#160; Quid utilius, aut dulcius,<br>Qu&#224;m missa terrae semina,<br>[<a href="Facsimiles/MacropediusAndrisca1553/source/MacropediusAndrisca1553p15.htm" target = "new">fol. M8r</a>]<br>Et insitos tibi surculos<br>Mox pullulantes cernere?<br>&#160; &#160; (255) Te dormiente germinant,<br>Florent, abundant fructibus,<br>Quos convehas in horreum,<br>Queis te tuosque nutrias.<br>&#160; &#160; Nil colliges his iustius,<br>(260) Nil possidebis tutius,<br>Nil his relinques dignius<br>Tuis beandis liberis.<br>&#160; &#160; Ne ergo erubescat agricola<br>Ab ineptulis riderier,<br>(265) Sed glorietur se viris<br>Potioribus probarier.<br><a name = "Tweede"><table border = 0 cellpadding = 12><tr><td width = 408 align = center><a href ="#Derde"><img align=bottom alt=Continue border = 0 src=../Stijl/Goudstaf.gif width=379></a></td></tr></table><table border = 0 cellpadding = 1><tr><td width = 303 align = center><h4><font size = +1>ACTUS secundi. SCAENA prima.</font><br><i>Hieronymus. &#160; Porna.  &#160; Paedisca.</i></h4></td></tr></table><font size = +3>P</font>Aul&#249;m foris libet mihi dum commodum est<br>Nugarier. Mimallones sunt introgressae,<br>Et nullus est discrimini locus, neque<br>(270) Qui prodat hic passerculus. Quid porna id est<br>Quod intus inter pocula effutiveras?<br>Possis maritum aliqua via deludere,<br>Si me obruat subito, & periclo tollere?<br><i>Por.</i> Possim profect&#242;, & id* indicare pretium operae,<br>(275) Ne dum obruat, consilia quae non noveris,<br>[<a href="Facsimiles/MacropediusAndrisca1553/source/MacropediusAndrisca1553p16.htm" target = "new">fol. M8v</a>]<br>Nec assequi possis, nec uti ad commodum,<br>Sed & ea neque absque ope famulae meae effici<br>Poterunt, eoque ipsa prevocanda. <i>Hie.</i> ita est,<br>Vocetur. <i>Por.</i> heus Paedisca ades, sunt nempe quae<br>(280) Te scire oporteat. <i>Pae.</i> hera quid est, quod me velis<br>Curare? num fundenda vina? aut molliter<br>Sternendus est mod&#242; lectulus? <i>Por.</i> neutrum mod&#242;<br>Audi tacens, Hieronymum dominum meum<br>Si fors maritus pulsitando offenderit,<br>(285) Ego cum uvido passoque linteamine<br>Tecum fores accessero, atque ianua<br>Reserata, id elevavero, & canens viro<br>Oppandero, donec latenter hic exeat,<br>Capis? <i>Paed.</i> Capio. <i>Hie.</i> nil hoc quidem sagacius<br>(290) Excogitari possiet &#956;&#8052; &#948;&#8055;&#945;. <i>Por.</i> vide<br>Ne discrepes verbis meis vel nutibus,<br>Sed mente tota dum aliud actitare te<br>Putet maritus, aliud effectum velis.<br><i>Pae.</i> Faxo. sed introite, viculus strepit,<br>(295) Nescio quid hinc. Vicinus est, domum petit,<br>Sed neminem pro coniuge domi praesidem<br>Inventurus est mecastor istis tempori.<br><br><hr><br><table border = 0 cellpadding = 1><tr><td width = 303 align = center><h4><font size = +1>ACTUS secundi. SCAENA secunda.</font><br><i>Georgus solus.</i></h4></td></tr></table><font size = +3>S</font>Ervum reliqui in opere solum agrario,<br>Cuius nisi miseresceret, non antequam<br>[<a href="Facsimiles/MacropediusAndrisca1553/source/MacropediusAndrisca1553p17.htm" target = "new">fol. N1r</a>]<br>(300) Advesperasceret revertissem. quia<br>Quid dulce ei domi, cui uxor amara, sit?<br>Nullum suave obsonium, si condiat<br>Mulier proterviae suae condimine.<br>Ver&#249;m laboranti quod edat oportuit<br>(305) Adferre pulmentarium, mod&#242; improba<br>Id coxerit, vereor enim (nescio quid) hic<br>Mali. ostium. fenestrae, & omnia clausa sunt.<br>Qu&#242;d in oenopolio sit, ausim pro meo<br>Iugulo quidem contendere. Ecquis tandem erit<br>(310) His finis? haeccine usque mi ferenda sunt?<br>Malim refractis manibus atque cruribus<br>AEgram tenere in lectulo, quam dyscolam,<br>Duram, & rebellem perpeti. Sed eccam eam,<br>Temulenta prodit, haud in hoc quidem, ut domum<br>(315) Petat, sed ut bacchantium stultissimos<br>Quosque videat. iam respicit, quid aget videbo,<br>Irascitur, concita venit, rixabitur.<br>Et nunc feram, districtiusque redarguam,<br>Tentabo si quid possiem tolerantia.<br><br><hr><br><table border = 0 cellpadding = 1><tr><td width = 303 align = center><h4><font size = +1>ACTUS secundi. SCAENA tertia.</font><br><i>Andrisca. &#160; Georgus.</i></h4></td></tr></table>(320) <font size = +3>U</font>T desidet socors, ut est laboribus<br>Et onere confectum tibi corpus, piger<br>Vix hora lapsa qu&#242;d hinc abibas, & mod&#242;<br>Esuris? inepte nondum adest ientaculi,<br>[<a href="Facsimiles/MacropediusAndrisca1553/source/MacropediusAndrisca1553p18.htm" target = "new">fol. N1v</a>]<br>Et prandij horam somnias? revertere.<br>(325) Escam fames sudore parta merebitur,<br>Abi. <i>Geor.</i> Volo uxor & ipse vescier, & cibum<br>Quem deferam servo laboranti mihi<br>Largirier. <i>And.</i> Ibi panis est, ibi caseus.<br>Ede, atque abi ocyus, redito vesperi.<br><i>Geor.</i> (330) Iam coctum aliquid oportuit, nec vesperi<br>Minus. Quid infrunita iussui meo haud<br>Obtemperas? Quid hoc (malum) dementiae,<br>Ut omnium immemor domesticarum, ei<br>Te accommodas uni rei, quae propriae<br>(335) Et crapulae sapit atque gastrimargiae?<br>Edis, bibis, graecaris atque aes prodigis,<br>Totum larem, totum penum voras, quasi<br>E populis aes colligam silvestribus.<br>Si ego condum agam, tu promum agas, ego colligam,<br>(340) Tu dissipes, quae tandem erit conventio?<br>Quis exitus, nisi prolibus mendicitas?<br><i>And.</i> Ut latrat insanus, tuum ne devoro?<br>Te nobilem, te divitem feci miser<br>Natalibus meaque dote amplissima,<br>(345) Et prodigalitatis hoc die argues?<br>Sile frutex, tun&#146; imperaveris mihi?<br>Tun&#146; imperaveris mihi? sile frutex<br>Et stirps inutilis. Te e&#242; clementiae<br>Adegero posthac, ut hac te transigam.<br>[<a href="Facsimiles/MacropediusAndrisca1553/source/MacropediusAndrisca1553p19.htm" target = "new">fol. N2r</a>]<br><i>Geor.</i> (350) Finem fac his inutilibus opprobrijs.<br>Audito me. Si non tuae petulantiae<br>Ponas modum uxor, atque gastrimargiae,<br>Si posteaquam abscessero, oenopolium<br>Aut ganeum adeas denuo, patrem de&#251;m<br>(355) Summum optimum ter maximum obtestor Iovem,<br>Qu&#242;d te aut coactam verbere hinc mihi subigam,<br>Aut ut profata es victus hinc tibi serviam.<br>Pro subligari cuium erit certandum erit<br><i>And.</i> Ignave, tun&#146; me verberes? latum tibi<br>(360) Culmum (quod aiunt) neutiquam cessura sum,<br>Quadrate, sordide, lutulente agrestio,<br>&#920;&#965;&#956;&#8057;&#962; &#956;&#959;&#953; &#7936;&#957;&#948;&#961;&#949;&#953;&#8057;&#964;&#949;&#961;&#8057;&#962; &#7952;&#963;&#964;&#953;, qu&#224;m feram<br>Vel digitulo tuo minuto tangier.<br>Nec propter has oblacteratas hic minas,<br>(365) Minus vel haustum sorpsero. Fuge hinc lues<br>Umbratilisque larva, fuge malam in crucem.<br><i>Geor.</i> Testes mihi Bunscotii cives, quibus<br>Me afficiat indignis modis uxor mea.<br>Non ego miser, qui cogor his muliebribus<br>(370) Tempus terere sermonibus? Iam prandij<br>Hora instat, advenit ut edat coriarius.<br>Impransus ego redibo, ut haec puero adferam.<br>Tamen hinc prius videre perlibet, ut viro<br>Cum sacrifico conveniet atque coniuge.<br>(375) Nam si satis prospexeram, ille ingressus est.<br>[<a href="Facsimiles/MacropediusAndrisca1553/source/MacropediusAndrisca1553p20.htm" target = "new">fol. N2v</a>]<br><i>And.</i> Abactus est minator, euge explosus est,<br>Clauso ostio redeo ad meas sympotrias.<br><br><hr><br><table border = 0 cellpadding = 1><tr><td width = 303 align = center><h4><font size = +1>ACTUS secundi. SCAENA quarta.</font><br><i>Byrsocopus. &#160; Porna. &#160; Paedisca. &#160; Georgus. &#160; Puer.</i><font color = "#BBBBBB">*</font></h4></td></tr></table><font size = +3>T</font>Otus madesco & contremisco frigore,<br>Nisi uxor exstruxit pyram, defecero.<br>(380) Sed quid sibi vult hoc quod ostium serat?<br>An sacrificus rursum intus est? non arbitror<br>Claro die, nam noctuae noctu volant.<br>Pulsabo: cit&#242; aperite hoc ostium, quia<br>Tabesco frigore. <i>Por.</i> paul&#249;m morare, dum<br>(385) Nos exeamus libere, atque munditer<br>Nostrum plicemus linteum. huc, leva altius<br>Puella, non vides solo qu&#242;d incidat?<br>Sta vir meus paulisper hic, dum extendero. <i>Byr.</i> hem.<br>&#160; &#160; &#160; &#160; <i>Por.</i> Dum complico uda lintea&#160; &#160; &#160; &#160; &#160; &#160; &#160; <i>Dimetri.</i><br>&#160; &#160; &#160; &#160; (390) Cum famula aperto in ostio.<br>&#160; &#160; &#160; &#160; <i>Paed.</i> Dum complico uda lintea<br>&#160; &#160; &#160; &#160; Cum famula aperto in ostio.<br>&#160; &#160; &#160; &#160; <i>Por.</i> Maritus hinc eluditur.<br>&#160; &#160; &#160; &#160; <i>Paed.</i> Maritus hinc eluditur.<br>&#160; &#160; &#160; &#160; <i>Por.</i> (395) Illinc sacrificus suffugit.<br>&#160; &#160; &#160; &#160; <i>Paed.</i> Illinc sacrificus suffugit.<br><i>Byr.</i> Nondum peracta res? <i>Geor.</i> peracta per Iovem.<br>Hem, vafriciem foeminae. <i>Byr.</i> Habet hoc negocij<br>Tantum, plicare linteum? haud uxor vides<br>[<a href="Facsimiles/MacropediusAndrisca1553/source/MacropediusAndrisca1553p21.htm" target = "new">fol. N3r</a>]<br>(400) Quanta madesco immundicie? <i>Geor.</i> abeo. <i>Por.</i> heus puer.<br><i>Pu.</i> Hem. <i>Por.</i> huc hydriam. <i>Pu.</i> hem. <i>Por.</i> dum madidus es, reple obsecro<br>Mi vir hydriam hanc aquae fluentis, & adfer huc.<br><i>Byr.</i> Da vasculum. <i>Por.</i> abit Aplaemus, euge quam prob&#232;<br>Delusimus maritum, & alterum hospitem<br>(405) Dimisimus. qu&#224;m celeriter fac singula<br>Suo loco composita sint, ne quid viro<br>Suspectionem moverit. <i>Paed.</i> Memorem mones.<br><i>Por.</i> Ecastor illoc stupidiorem neminem<br>Vidi virum. Qu&#242;d anserina felibus<br>(410) Pariantur ova, facillim&#249;m persuasero,<br>(Si quando voluero), huic viro. en stillans redit.<br>Accelera, & ignem languidum fove, & aridum<br>Cibum addito, quo se ocyus recipiat hinc<br>Foras. moratur vetus amicus exitum.<br><i>Byr.</i> (415) Frigent manus. <i>Por.</i> Pedisca, non tibi iusseram<br>Ignem fovere? <i>Paed.</i> sic, parata iam omnia.<br><i>Por.</i> Ingredere corculum meum intr&#242;, ut prandeas,<br>Cur vultus est mod&#242; tristior? si asperior est<br>Victus mod&#242;, sub vesperem correxero.<br>(420) Inservi hero Paedisca, dum revertero.<br>En Bacchides, paul&#249;m libet baccharier.<br><br><hr><br><table border = 0 cellpadding = 1><tr><td width = 282 align = center><h4><font size = +1>Chorus Mimallonum.</font></h4></td></tr></table><font size = +3>I</font>Acche Bacche ohe ohe. &#160; &#160; O Bacche. ut supra.<br><br>[<a href="Facsimiles/MacropediusAndrisca1553/source/MacropediusAndrisca1553p22.htm" target = "new">fol. N3v</a>]<br><table border = 0 cellpadding = 1><tr><td width = 232 align = center><h4><font size = +1>Alius chorus.</font></h4></td></tr></table><font size = -1>[muziekbalken]</font><br><font size = +3>P</font>Rae caeteris mortalium<br>Est execranda sceleribus<br>Luxuria (qualiscunque sit)<br>(425) In orbe pestis maxima.<br>&#160; &#160; Qu&#224;m indigna res, qu&#224;m foeda res,<br>Quae conditum ad Dei imaginem<br>Non aequat hominem bestijs,<br>Multo sed infra deijcit.<br>&#160; &#160; (430) Servant ferae sua tempora<br>Modumque Veneris copulae,<br>Solusque homo non subditur<br>Naturae honestis legibus.<br>&#160; &#160; Hinc fit deorum naribus<br>(435) Hominumque abominabilis,<br>Quicunque membra foetido<br>[<a href="Facsimiles/MacropediusAndrisca1553/source/MacropediusAndrisca1553p23.htm" target = "new">fol. N4r</a>]<br>Mentemve luxu polluit.<br>&#160; &#160; Luxuria corpus inquinat,<br>Luxuria mentem obnubilat,<br>(440) Luxuria cunctis sensibus<br>Vivacitatem detrahit.<br>&#160; &#160; Haec mentis inquam lumini<br>Tantam ingerit caliginem,<br>Ut nec supera, nec infera,<br>(445) Nec honesta, nec bona videat.<br>&#160; &#160; Iam quisquis est libidini<br>Ade&#242; execrandae deditus,<br>(Videte) qu&#224;m se obnoxium<br>Varijs facit periculis.<br>&#160; &#160; (450) Minantur huic gallica lues,<br>Miseria, & improvisa mors,<br>Impoenitentia, atque de<br>Salute desperatio.<br>&#160; &#160; Igitur ab execrabili<br>(455) Hac peste fugito quisquis est<br>Sacer, haud sacer, iuvenis, senex,<br>Puer & sacerdos maxim&#232;.<br>&#160; &#160; Ne qui die facit sacra,<br>Sit nocte mystes Cypridos,<br>(460) Et qui tener corrumpitur,<br>Cessare adultus non queat.<br><br><hr><br><table border = 0 cellpadding = 1><tr><td width = 282 align = center><h4><font size = +1>ACTUS tertij. SCAENA prima.</font></h4></td></tr></table>[<a href="Facsimiles/MacropediusAndrisca1553/source/MacropediusAndrisca1553p24.htm" target = "new">fol. N4v</a>]<br><table border = 0 cellpadding = 1><tr><td width = 282 align = center><h4><i>Andrisca. &#160; Porna.</i></h4></td></tr></table><font size = +3>Q</font>Uid hic tibi negocii meretricula?<br><i>Por.</i> Id quod tibi venter sceleste, id quod tibi<br>Tun&#146; hanc tabernam propriam tibi vendicas?<br><i>And.</i> (465) Sile cloaca, prostiblumque sacrific&#251;m.<br>Abi domum. morare quem miser&#232; peris<br>Sacrificulum. <i>Por.</i> quid tibi (malum) curatio est<br>Rerum mearum, pessima expultrix viri,<br>Rerum tuarum prodiga? <i>An.</i> Opprime os procax<br>(470) Scortum, subactum millies. Si edo, aut bibo,<br>Aut obligurio meum patrimonium,<br>Non id tua interest. sile, atque abi domum,<br>Istosque colaphos dulci amasio refer.<br><i>Por.</i> Caedasne gratis? <i>An.</i> vapula improba, vapula.<br><i>Por.</i> (475) Ventrem tuum per Aphroditen fodero<br>Si denuo attingas. <i>And.</i> patrem per Liberum<br>Te Cypridi pugno immolo, nisi abieris,<br>Cape riculam, ac te proripe. <i>Por.</i> Hoc opprobrium<br>Rapiet vel ad corvos, vel in laqueum, tuum<br>(480) Ventrem gulamve venefica. <i>And.</i> exturbavi eam.<br><i>Por.</i> Meminero. Iam turbavero virum ab aedibus.<br>Sed commodum. iam concitatus exijt,<br>Si respicit, mox lite propulsavero,<br>Ne amasius foris moretur longius.<br><br><hr><br><table border = 0 cellpadding = 1><tr><td width = 282 align = center><h4><font size = +1>ACTUS tertij. SCAENA secunda.</font><br><i>Byrsocopus. &#160; Porna.</i></h4></td></tr></table>[<a href="Facsimiles/MacropediusAndrisca1553/source/MacropediusAndrisca1553p25.htm" target = "new">fol. N5r</a>]<br>(485) <font size = +3>I</font>Am Porna tandem ades? <i>Por.</i> putaveram quidem<br>Qu&#242;d non retorsisset oculos. <i>Byr.</i> quid uxor est<br>Qu&#242;d serius redis? <i>Por.</i> quis est, qui nunc vocat?<br>Mi vir quid exis ocyus? proposueram<br>Prandere tecum. <i>Byr.</i> prandeas? quid prandeas?<br>(490) Vides madentem, sordidum, fessum, fame<br>Quoque tabidum, nec ignis est, nec sella stat,<br>Panemque durum & mucidum vix ullus est<br>Qui porrigat. <i>Por.</i> Non est tibi qui porrigat?<br>Pedisca adest, de te cui mandaveram.<br><i>Byr.</i> (495) Garrire dum libet tibi aut procarier,<br>Prorsus mei oblivisceris. si sic agas<br>Uxor, profect&#242; devorare non queam.<br>Praeterea olent mihi vina dulcia in aedibus,<br>Quis biberit aut quis emerit non sat scio.<br>(500) Cert&#232; probae mulieris est, nil clam viro<br>Molirier. <i>Por.</i> Ne creduas olfactui<br>Mi vir, nam in aedeis has sine tuis iussibus<br>Nunquam introgressa vina sunt, vel dulcia<br>Vel acria. atqui poma adesa liberis<br>(505) Tibi subolent. Abi mod&#242;, fer bono animo hoc<br>Incommodum. coenam opperire plusculam.<br><i>Byr.</i> Ibo, cave amodo mihi sic eluseris.<br><i>Por.</i> Cavebitur. Si blandulis verbis potest<br>Vir ipse ludificarier, quo lite opust&#146;?<br>(510) Ubi mod&#242; meus bibesius? ubi amasius?<br>[<a href="Facsimiles/MacropediusAndrisca1553/source/MacropediusAndrisca1553p26.htm" target = "new">fol. N5v</a>]<br>Eccum virum, quem linteo subduxeram<br>Morabor hunc dum venerit. <sup>___________</sup><br><br><hr><br><table border = 0 cellpadding = 1><tr><td width = 282 align = center><h4><font size = +1>ACTUS tertij. SCAENA tertia.</font><br><i>Hieronymus. &#160; Porna.</i></h4></td></tr></table><sup>___________________</sup> <font size = +3>M</font>Ea Pornula<br>Quanto maritus me pavore perculit.<br><i>Po.</i> Qu&#224;m callid&#232; per linteum subductus es.<br>(515) Haec missa fac. exporrigendus animus est.<br>Eamus intro. <i>Hie.</i> Primum amabo dic mihi.<br>Nil suspicatus est vir in negocio?<br><i>Por.</i> Nihil. sed intus vina pota, naribus<br>Deprenderat sagacibus. <i>Hie.</i> quid audio?<br><i>Por.</i> (520) Quod res. sed abstuli roganti scrupulum<br>Lepidissim&#232;. <i>Hier.</i> quinam refellere poteras?<br><i>Por.</i> Eamus intr&#242;, ibi dixero inter pocula.<br><i>Hier.</i> I prae, reclude dum ostium, mox te sequar.<br>Dimittere urinam volebam, at ostium &#224;<br>(525) Caupone crepuit, intus ero securior.<br><br><hr><br><table border = 0 cellpadding = 1><tr><td width = 282 align = center><h4><font size = +1>ACTUS tertij. SCAENA quarta.</font><br><i>Caupo. &#160; Andrisca.</i></h4></td></tr></table><font size = +3>Q</font>Uid est quod in coenaculo narraveras<br>Mi Andrisca? comminatus est tibi vir tuus?<br><i>And.</i> Pol maxim&#232;, si quando me huc recepero,<br>Et deprehenderit. <i>Cau.</i> Quid igitur haec mea<br>(530) Subire tecta neutiquam expavescis? &<br>Quasi nil sit actum, edis, bibis, misces sales,<br>[<a href="Facsimiles/MacropediusAndrisca1553/source/MacropediusAndrisca1553p27.htm" target = "new">fol. N6r</a>]<br>Iactasque in omnes scommata? <i>And.</i> audeat putas?<br>Ignavus, ac totus suavis est homo.<br>Iam septimus mensis agitur, quo coniuges<br>(535) Facti sumus, sed ne quidem ullum in me asperum<br>In hunc diem verbum locutus est, licet<br>Perinde ut assuevi palam graecata sim.<br><i>Cau.</i> Haec lenitas Andrisca vide ne transeat<br>Vel tandem in iracundiam. Suam quoque<br>(540) Bilem columbae habent. <i>And.</i> habes ludibrio?<br><i>Cau.</i> Ha ha he, profect&#242; pro bracha certandum erit.<br><i>And.</i> Iam mitte nugas, atque agamus poculis.<br><i>Cau.</i> Hem serio. opperiar virum, atque comiter<br>Affabor, expiscabor illius quoque<br>(545) Sententiam, quam tibi renunciavero.<br>Nunc sequere me intro ad pocla. <i>An.</i> Iam te Caupo amo.<br><br><hr><br><table border = 0 cellpadding = 1><tr><td width = 282 align = center><h4><font size = +1>CHORUS Mimall<i>onum</i>.</font></h4></td></tr></table><font size = -1>I</font>Acche Bacche. &#160; &#160; O Bacche. ut supra.<br><br><table border = 0 cellpadding = 1><tr><td width = 282 align = center><h4><font size = +1>Alius chorus.</font><br><i>Versu Dimetro, ut supra.</i></h4></td></tr></table><font size = -1>[muziekbalken]</font><br>[<a href="Facsimiles/MacropediusAndrisca1553/source/MacropediusAndrisca1553p28.htm" target = "new">fol. N6v</a>]<br><font size = -1>[muziekbalken]</font><br><font size = +3>I</font>N orbe nil scelestius<br>Qu&#224;m mulier est adultera,<br>Quae nullam honesti, aequi, boni,<br>(550) Vel utilis rationem habet.<br>&#160; &#160; Foeda in marito copula est<br>Adulterina, at foedior<br>Mult&#242; in muliere, cui decor<br>Pudorque natura insitus.<br>&#160; &#160; (555) Qu&#224;m indigna res, ut quae suo<br>Debet viro esse subiuga,<br>Se sternat alteri improb&#232;,<br>Sui pudoris nescia.<br>&#160; &#160; Qu&#224;m indigna res, ut oblita<br>(560) Alterius ultro sordibus,*<br>Oblita honoris publici,<br>Cunctis pateat ostentui.<br>&#160; &#160; Se non mod&#242;, sed & suos<br>Proles, maritum, tum sibi<br>(565) Genere propinquos caeteros<br>Dedecore probroso afficit.<br>&#160; &#160; Plus dixero: libidini,<br>[<a href="Facsimiles/MacropediusAndrisca1553/source/MacropediusAndrisca1553p29.htm" target = "new">fol. N7r</a>]<br>Scelerique gnatos, filias,<br>Reliquam totam familiam<br>(570) Prostituit, orco transferens.<br>&#160; &#160; Quid aliud est, qu&#224;m si offeras<br>Moloch tuo de semine,<br>Si tu scelestis moribus<br>Prolem tuam corruperis?<br>&#160; &#160; (575) Puer audit obscoenos logos,<br>Auditque spurca cantica,<br>Videt oscula, & quod turpius,<br>Videtque gestus lubricos.<br>&#160; &#160; Quid* valeat, exemplis puer<br>(580) Illectus his turpissimis,<br>Iuvenis cavere, ab unguibus<br>Quod &#224; tenellis hauserit.<br>&#160; &#160; Sileo gulam, caedes, dolos,<br>Quae propter hoc scelus accidunt,<br>(585) Furtum rei domesticae,<br>Quae familiae & viro interit.<br>&#160; &#160; Cave ergo mulier quae voles<br>Proba omnibus viderier,<br>Ne admiseris virum alterum<br>(590) Nec fabulis nec poculis.<br>&#160; &#160; Dein cave &#224; temulentia,<br>Putrique gastrimargia,<br>Nam in foemina admodum parum<br>[<a href="Facsimiles/MacropediusAndrisca1553/source/MacropediusAndrisca1553p30.htm" target = "new">fol. N7v</a>]<br>Mechia gulaque discrepant.<br>&#160; &#160; (595) Leges ferunt meretriculas,<br>Ferunt amores virginum,<br>Uxor bibax & adultera<br>Viro est ferenda neutiquam.<br><br><hr><br><table border = 0 cellpadding = 1><tr><td width = 282 align = center><h4><font size = +1>ACTUS quarti. SCAENA prima.</font><br><i>Caupo. &#160; Georgus.</i></h4></td></tr></table><font size = +3>T</font>Antus subinde hic strepitus est bacchantium, ut<br>(600) Audire vel prospicere quisquam si velit,<br>Non possiet. Sed paululum cessante iam<br>Tumultu id exequar, quod Andriscae prius<br>Spospondi, & opportune ad hoc quidem exij,<br>Is redit enim quem convenire gestio.<br><i>Geor.</i> (605) Existimabit uxor ante vesperem<br>Me non reversurum, videbo si meis<br>Iussis mod&#242; inopinatus advolans gerat<br>Morem. Profect&#242; (nisi sit insensata) non<br>Ea denuo tentaverit. Sed quid foras<br>(610) Prospectat incentor mali nequissimus<br>Caupo? Aut moratur illam ut alliciat scio,*<br>Aut certius, me observat (intus si fuat)<br>Ne quo modo improvisus illam ibi opprimam.<br>Nil certius, nam cedit huc, secum haud scio<br>(615) Quid murmurans. <i>Cau.</i> non pol putarat tam brevi<br>Rediturum ab agro Andrisca coniugem. Hic dabit<br>(Nisi fallor) huic ludo impares mod&#242; tibias,<br>[<a href="Facsimiles/MacropediusAndrisca1553/source/MacropediusAndrisca1553p31.htm" target = "new">fol. N8r</a>]<br>Turbasque pessimas, sed alloquar virum.<br>Mi contribulis salvus es. quid agitur? ut<br>(620) Frumenta germinant? <i>Geo.</i> minus profect&#242; qu&#224;m<br>Velim. <i>Cau.</i> queruntur usque id agricolae. <i>Geo.</i> vale.<br><i>Cau.</i> Heus tu. quid importunus es? <i>Geo.</i> Qui sic? <i>Cau.</i> quia<br>Post festa venisti. <i>Ge.</i> haud capio quidnam velis.<br><i>Cau.</i> Post rete quoque piscaberis. <i>Geor.</i> nondum scio<br>(625) Quid dixeris. <i>Cau.</i> Cert&#232; actum ages. <i>Geor.</i> quid actum agam?<br>Ipse actum ages, post rete quoque piscaberis,<br>Nam captiosus es, at nihil venaberis.<br><i>Cau.</i> Ne irascere, quoniam in tuam rem proloquar.<br>Iam praeterisse prandij horam nuncio,<br>(630) Pulmenta frigida, aut reposta, aut nulla sunt,<br>Divertere in domum meam liberrim&#232;<br>Si placet, abunde apposuero. <i>Geor.</i> Sint tua tibi<br>Caupo, mihi mea affatim suffecerint,<br>Si licuerit per furta quorundam abdita, &<br>(635) Rapacium versutias. <i>Cau.</i> quis nam id scelus?<br><i>Geor.</i> Sunt intimi sunt extimi. Si tu quoque<br>Caupo vorax parto meis laboribus<br>Minus inhies, si non ad ipsa sedulo<br>Tua pocula uxorem meam illicias, meam<br>(640) Quidem inopiam nec tibi nec ulli proderem,<br><i>Cau.</i> Domus quidem mea singulis patet George,<br>[<a href="Facsimiles/MacropediusAndrisca1553/source/MacropediusAndrisca1553p32.htm" target = "new">fol. N8v</a>]<br>Et incolis, & exteris, probis quoque<br>Mulierculis. nec est qu&#242;d hac de re mihi<br>Succenseas. Equidem nec illexi tuam<br>(645) Aliquando coniugem, neque expilare rem<br>Tuam cupivi fraudibus, itaque (si sapis)<br>Huiusmodi seclude mente scrupulos<br>De me meaque familia. Per Herculem<br>Malim emori, qu&#224;m de meo statu siet<br>(650) Rumor malus, talisve famigeratio.<br><i>Geor.</i> Ut feceris recta, tua conscientia<br>Novit. vale Caupo, propero domum ocyus.<br><i>Cau.</i> Vadas licet, sed in olla (ut inquiunt) canis.<br>Iratus est homo per Iovem admodum, suamque<br>(655) Coniugem caesurus est. Illa aestimat<br>Parvi, putatque qu&#242;d vel is non audeat,<br>Vel si audeat, se posse ei resistere.<br>Vir ego viro non audeam contendere.<br>Acris animi est, duris quoque lacertis, sed &<br>(660) Durae admodum sunt rusticantium manus.<br>Haec clanculum uxori renunciavero.<br><br><hr><br><table border = 0 cellpadding = 1><tr><td width = 282 align = center><h4><font size = +1>ACTUS quarti. SCAENA secunda.</font><br><i>Georgus solus.</i></h4></td></tr></table><font size = +3>M</font>Ordacius cauponis impudentiam<br>Redargui, videbo si quid caverit.<br>Hui, non placet qu&#242;d ostio obdit pessulum<br>(665) Andrisca mea. Aperi ostium, heus heus uxor huc<br>[<a href="Facsimiles/MacropediusAndrisca1553/source/MacropediusAndrisca1553p33.htm" target = "new">fol. O1r</a>]<br>Gressus move. quid agis? ades. nullus aperit<br>Quid suspicabor? an ne laevo tramite<br>In oenopolium regressa? fabulae.<br>Cui ade&#242; mox interminatus sum? fores<br>(670) Reclusero, atque exactius penetralia<br>Scrutabor omnia, quia fort&#232; (ut mulierum est<br>Ingenium) in abdito loco aliquo desidet,<br>Saturata comminatione, ruminans<br>Obiecta crimina. Ast ibi si non fuat,<br>(675) Quis dubitet hinc regressam in oenopolium?<br>Id pergo iam videre & experirier.<br><br><hr><br><table border = 0 cellpadding = 1><tr><td width = 282 align = center><h4><font size = +1>ACTUS quarti. SCAENA tertia.</font><br><i>Porna. &#160; Hieronymus. &#160; Paedisca.</i></h4></td></tr></table><font size = +3>Q</font>Uid pro his fuit contentionis aedibus?<br>Miror quid inter se habuerint vicinus hic<font color = "#BBBBBB">*</font><br>Et caupo iurgij, ast uterque iam domo<br>(680) Se condidit. <i>Hie.</i> Tuta est platea Pornula?<br><i>Por.</i> Tuta est, ades. foris movenda taedia,<br>Dum licet, & aura provocat. Tu quoque foris<br>Paedisca ades. mox incidit quod est opus<br>Utrique vestrum ut eloquar. <i>Paed.</i> Iam praecipe,<br>(685) Paedisca adest. <i>Hie.</i> Quid dicto opust&#146;? <i>Por.</i> Quod facto opust&#146;<br><i>Hie.</i> Dic age, quid est? <i>Por.</i> mysterium. <i>Hier.</i> Iam evolvito<br><i>Por.</i> Si denuo maritus occupet fores,<br>[<a href="Facsimiles/MacropediusAndrisca1553/source/MacropediusAndrisca1553p34.htm" target = "new">fol. O1v</a>]<br>Sub vesperem improvisus adveniens, statim<br>Paedisca traditam mihi hydriam viro<br>(690) Obtrusero, atque ad hauriendum amisero.<br>Capin&#146;? <i>Paed.</i> capio. <i>Por.</i> vide ne mihi facias moram.<br><i>Paed.</i> Per me nihil remorae obsiet, perge eloqui.<br><i>Por.</i> Experta mansuetudinem viri, scio<br>Quantumlibet rigeat, madescat, sordeat,<br>(695) Obtemperabit ocyus. <i>Hier.</i> rect&#232;. <i>Por.</i> interim<br>Hieronyme hinc te proripe. <i>Hie.</i> hem. non dicto opust&#146;.<br>Hieronymum nemo alligaverit. <i>Por.</i> quod ad<br>Reliqua attinet, pro tempore expedivero.<br>Iam nunc eamus intr&#242;. residuam quoque<br>(700) Partem diei non sinamus transgredi,<br>Quin volupe amoribus fruamur dum licet.<br><i>Paed.</i> A proximo ostium crepuit, ingredimini.<br><br><hr><br><table border = 0 cellpadding = 1><tr><td width = 282 align = center><h4><font size = +1>ACTUS quarti. SCAENA quarta.</font><br><i>Georgus. &#160; Caupo.</i></h4></td></tr></table><font size = +3>S</font>Ursum deorsum omnem domum perambulans,<br>Nec coniugem, nec quod iam edamus vesperi<br>(705) Queo deprehendere. nam tulit secum omnia,<br>Lepusculum, farcimina, & pinguem anserem.<br>Recta ibo in oenopolium, & si ibi coniugem<br>Reperero, vix a carnibus viri improbi<br>Me temperare potero. Commodum, eccum eum.<br><i>Cau.</i> (710) En agricolam. hui, qu&#224;m concitatus est, ubi<br>Uxorem abesse comperit, timeo meis<br>[<a href="Facsimiles/MacropediusAndrisca1553/source/MacropediusAndrisca1553p35.htm" target = "new">fol. O2r</a>]<br>Et coniugis (si hic sciat adesse) carnibus.<br><i>Geo.</i> Heus Caupo Caupo adesdum, ades, prodi foras.<br><i>Cau.</i> Prodire non est integrum, quid volt dari?<br><i>Geor.</i> (715) Sceleste id etiam me rogas? ubi uxor est?<br><i>Cau.</i> Uxor quidem mea est domi. quid id rogas?<br><i>Geor.</i> Te Iuppiter perimat, & ater tartarus<br>Deglutiat nefande. Coniugem tu&#225;m ne<br>Ego postulo? Meam reposco. reddito, aut<br>(720) Prodi foras, & redde rationem, quid hanc<br>Tibi vendices. <i>Cau.</i> Te contine. non hic tua est.<br><i>Geo.</i> Sine faciam periculum domi tuae.<br><i>Cau.</i> Non annuo, quia mente concitatus es.<br>Totam timeo turbaveris mihi familiam.<br>(725) Redi domum, atque conquiesce paululum,<br>Donec furorem digeras, uxor suo<br>Redibit ad te tempore. <i>Geo.</i> heus tu. ubi igitur est?<br><i>Cau.</i> Quid hoc mea refert? tuam serva tibi.<br>Abi domum. <i>Geor.</i> Per Herculem tametsi quidem hic<br>(730) Nequissimus, multo tamen me mitior<br>Prudentiorque. Melius est me coniuge<br>Hora una & altera carere, qu&#224;m simul<br>Et mentem & animum perdere, redibo domum<br>Animoque mansuetiore perditam<br>(735) Morabor Andriscam meam, qu&#242; fustibus<br>Duobus aequo praeparatis pondere.<br>Duo dirimamus hoc (ut volebat) iurgium.<br>[<a href="Facsimiles/MacropediusAndrisca1553/source/MacropediusAndrisca1553p36.htm" target = "new">fol. O2v</a>]<br>Ut resipui,* iam censeo id tandem optimum, at<br>Videor mihi videre vicinum meum.<br>(740) Ipsus quidem, multoque me infoelicior.<br><br><hr><br><table border = 0 cellpadding = 1><tr><td width = 282 align = center><h4><font size = +1>ACTUS quarti. SCAENA quinta.</font><br><i>Byrsocopus. &#160; Georgus.</i></h4></td></tr></table><font size = +3>N</font>On ego miser, qui post labores maximos<br>Redigor ad infoelicitatem hanc ultimam,<br>Ut nec cibo merear frui, neque foculo<br>Foveri? Edunt, bibuntque, & abliguriunt<br>(745) Quae sunt domi, uxor cum suis complicibus, &<br>Ad hauriendam aquam quasi stupidum exigunt,<br>Nisi obviem, nisive resistam huic malo,<br>Tandem suum meo opere tergent podicem.<br><i>Geo.</i> Verum profect&#242;. <i>Byr.</i> quid audio? hem, George sis<br>(750) Salvus. quid ensis?* <i>Geor.</i> amice salve: nullus est<br>Acheruns quidem tam taediosus, ut est mea<br>Vitae necessitudo, nam totum diem<br>Ita me redegit uxor ad dementiam,<br>Ut prorsus ad restim mihi res redierit.<br><i>Byr.</i> (755) Quid audio? <i>Ge.</i> hodie abs te profectus, & modis<br>Affectus indignis ad agros exeo,<br>Considero si cuncta rect&#232; agantur, &<br>Si servus exigat opus ut praeceperam.<br>Ut tum ferebat ratio temporis operor.<br>(760) Puerum ut fame video & laboribus hiscere,<br>Redeo, relaturus cibum quo victitet.<br>[<a href="Facsimiles/MacropediusAndrisca1553/source/MacropediusAndrisca1553p37.htm" target = "new">fol. O3r</a>]<br>Qu&#224;m prospere putas? <i>Byr.</i> Nihil fors coxerat,<br>Aut increpabat durius. <i>Geor.</i> quid coxerat?<br>Quin in taberna erat, redit. vix aridum<br>(765) Panem mihi servoque edendum porrigit.<br>Tum bile motus increpo, redarguo,<br>Interminorque, ne mod&#242; quolibet eat<br>Ad symbolum, sed rem familiarem domi<br>Curet. <i>Byr.</i> bene est, si nunc quiescat, gratiam<br>(770) Merebitur. <i>Geor.</i> nondum omnia. exeo denuo,<br>Et redeo mox de industria, visurus ut<br>Se gesserit. Res mira, neque coniunx domi,<br>Neque quod edamus vesperi. omnia transtulit.<br><i>Byr.</i> Ad symbolum fortasse. <i>Geo.</i> quin certo astruis?<br>(775) Mox adeo versutissimum cauponem, eum<font color = "#BBBBBB">*</font><br>Reposco coniugem. <i>Byr.</i> cum iurgio. <i>Geo.</i> immo cum<br>Contumelia tanta, ut pudeat effarier.<br>Non esse ait ibi coniugem. Sed verius<br>Verissimo, qu&#242;d ipsa ibi hospitata sit.<br>(780) Decrevi itaque redire, & uxorem meam<br>Domi operiri, & pro bracha contendere.<br><i>By.</i> Recte facis, sed si scias sortem meam,<br>Tu te beatum praedices. <i>Geor.</i> & scio equidem,<br>Vidique pluria qu&#224;m queas mihi dicere.<br>(785) Ut te madentem uxor morata, linteo<br>Hieronymum subduxit astu, & hydriam<br>Tibi porrigens ad hauriendam aquam expulit.<br>[<a href="Facsimiles/MacropediusAndrisca1553/source/MacropediusAndrisca1553p38.htm" target = "new">fol. O3v</a>]<br><i>Byr.</i> Hieronymum? <i>Ge.</i> vidi. <i>Byr.</i> enecas. subduxerit?<br><i>Geor.</i> Subduxit. & qu&#242; commod&#232; reponerent<br>(790) (Ut suspicor) cum lancibus sua pocula,<br>Tibi lympham ut adferas subornant hydriam.<br><i>Byr.</i> Heu me miserrimum, occidi. George nam<br>Non est quo huic morbo queam mederier.<br><i>Geor.</i> Animaequior es, ingredere mecum, ut tutius<br>(795) Tibi consulam, ne fors foris nos audiant.<br>Nam & nunc domi tuae sacrificus est tua<br>Cum coniuge. <i>Byr.</i> ita me luserint? <i>Ge.</i> Sequere. <i>Byr.</i> sequor.<br>Nil nequius valet esse foemineo dolo.<br><br><hr><br><table border = 0 cellpadding = 1><tr><td width = 303 align = center><h4><font size = +1>CHORUS Mimall.</font><br></h4></td></tr></table>Iacche Bacche. &#160; &#160; O Bacche. <i>ut supra.</i><br><br><table border = 0 cellpadding = 1><tr><td width = 282 align = center><h4><font size = +1>&#182; Alius chorus.</font></h4></td></tr></table><font size = -1>[muziekbalken]</font><br><font size = +3>U</font>T concinunt concorditer<br>(800) Sacrae & profanae litterae,<br>[<a href="Facsimiles/MacropediusAndrisca1553/source/MacropediusAndrisca1553p39.htm" target = "new">fol. O4r</a>]<br>Ut mensque sana iudicat,<br>Vir est muliere dignior.<br>&#160; &#160; Prior &#224; Deo vir factus est,<br>Costa ex virili foemina,<br>(805) Monarcha vir non foemina<br>Rerum omnium ordinatus est.<br>&#160; &#160; Non mulieri in virum suum<font color = "#BBBBBB">*</font><br>Post lapsum in arbore vetita,<br>Sed in subactam coniugem<br>(810) Viro potestas traditur.<br>&#160; &#160; Nam pestilenti non vir, at<br>Mulier colubro credidit.<br>Seducta foemina legitur,<br>Vir neutiquam seductus est.<br>&#160; &#160; (815) Vir imperat, vir consulit,<br>Remque administrat publicam.<br>Vir iudicat, vir praesidet,<br>Vir docet ubique gentium.<br>&#160; &#160; Quod protoplastus praecipit<br>(820) Ut adhereat vir coniugi, &<br>In carne erunt una duo,<br>Non huic repugnat sensui<font color = "#BBBBBB">*</font><br>&#160; &#160; Vult nanque non serviliter<br>Obediendum uxorculae,<br>(825) Sed amore, curaque fragili<br>Vult commanendum sexui.<br>[<a href="Facsimiles/MacropediusAndrisca1553/source/MacropediusAndrisca1553p40.htm" target = "new">fol. O4v</a>]<br>&#160; &#160; His concinunt apostoli<br>Suam volentes coniugem<br>Virum amare. eamque cum Sara<br>(830) Virum suum venerarier.<br>&#160; &#160; Caput sit igitur coniugis<br>Maritus, & res ordinet<br>Domesticas, sibi nec sinat<br>Mulierculam dominarier.<br>&#160; &#160; (835) Sit rigidus absque tyrannide,<br>Sit mitis absque ignavia.<br>Nam in orbe nil morosius<br>Muliere si imperiosa sit.<br><a name = "Vijfde"><table border = 0 cellpadding = 12><tr><td width = 408 align = center><a href ="#Einde"><img align=bottom alt=Continue border = 0 src=../Stijl/Goudstaf.gif width=379></a></td></tr></table><table border = 0 cellpadding = 1><tr><td width = 282 align = center><h4><font size = +1>ACTUS quinti. SCAENA prima.</font><br><i>Caupo. &#160; Andrisca.</i></h4></td></tr></table><font size = +3>N</font>Ullust&#146;. Profect&#242; Andrisca non tibi suadeam<br>(840) Iam cum viro contendere aut confligere<br><i>And.</i> Profect&#242; Caupo audebo tanto fortius,<br>Nedum renitier, sed etiam caestibus <br>Confligere. <i>Cau.</i> Unde tanta sit vis tibi animi,<br>Quae mulier es? <i>A.</i> ego Andrisca sum, etsi foeminae,<br>(845) Animum mihi natura masculum indidit.<br>Eumque Bacchus, eumque virtus conscia<br>Multis viris qua praestiti, nunc roborant.<br><i>Cau.</i> Caveto ne te fallat haec praesumptio.<br>Cert&#232; aliud est viris ioco, aliud serio<br>(850) Certare. Sunt pugni vir&#251;m oppid&#242; graves.<br>[<a href="Facsimiles/MacropediusAndrisca1553/source/MacropediusAndrisca1553p41.htm" target = "new">fol. O5r</a>]<br><i>And.</i> Sint aenei, sint plumbei, has ego plumeas<br>Opposuero. sentiet iners in foemina<br>Quiddam virilis animi & efficaciae.<br><i>Cau.</i> Si tibi stat haec sententia, age viraginem.<br>(855) Tete exhibe fortissimam. Nec uti mulier<br>Pavida, nec ut cessura segniter ictibus,<br>Sed uti leena interrita atque fortiter<br>Congredere cum viro, virili quoque tua<br>Pro parte caedito. Atqui eum si viceris,<br>(860) Non in virum imperium modo domesticum,<br>Sed gloriam immortalem & aeternum decus<br>Hac hora adepta, prospere evum transiges.<br><i>An.</i> Amo te proboque hospes. Per Herculem ita decet<br>Palaestricam exhortarier. Iam nunc rogo,<br>(865) Eamus intro hanc perduellem inungere<br>Vino optimo. <i>Cau.</i> Sic censeo. nescio etenim<br>Quoius* adeuntis gressibus terra obstrepit.<br><br><hr><br><table border = 0 cellpadding = 1><tr><td width = 282 align = center><h4><font size = +1>ACTUS quinti. SCAENA secunda.</font><br><i>Byrsocopus solus.</i></h4></td></tr></table><font size = +3>I</font>D optimum consilium, & omnibus quidem<br>Meretriculis dignissimum, quod mihi dedit<br>(870) Georgus, ut salito equino tergori huic,<br>Quod fort&#232; iam cadaveri detraximus,<br>Caesam flagellis coniugem nudam insuam.<br>O Hercules, quod lepidius spectaculum?<br>Quidve melius restinguat aestus inguinum?<br>[<a href="Facsimiles/MacropediusAndrisca1553/source/MacropediusAndrisca1553p42.htm" target = "new">fol. O5v</a>]<br>(875) Sed cura opust&#146;, qu&#242; fiat oportunius,<br>Cum primiter (scio) ostium pulsavero,<br>Pro vetere consuetudine hydriam dabit,<br>Ut meme* abacto fugiat is qui delitet.<br>Id commodum (nam de sacrifico haud modo mihi<br>(880) Curatio est) abibo & hauriam. sed &<br>Si non duant, ego ultro eandem exegero,<br>Rediensque totam coniugi in caput hydriam<br>Effudero. Cogetur illico vestibus<br>Spoliare corpus uvidis, mox ego citus<br>(885) Nudata membra his acribus petam flagris,<br>Cecidero, laniavero, foedavero,<br>Ut ne amplius quidem locus sit vulneri.<br>Tum sic cruenta membra sale confricuero,<br>Confricta huic includam equino tergori.<br>(890) Ita statui. Nunc in meam palestram eo.<br>Pulso placide, ne quid sinistrum iudicent.<br><br><hr><br><table border = 0 cellpadding = 1><tr><td width = 282 align = center><h4><font size = +1>ACTUS quinti. SCAENA tertia.</font><br><i>Byrsocopus. &#160; Porna. &#160; Paedisca.<br>Hieronymus.</i></h4></td></tr></table><font size = +3>H</font>Eus heus (adest sacrificus) heus, mussant, silent,<br>Aperite ianuam. <i>Por.</i> quis ingredi cupit?<br><i>Byr.</i> Ego. <i>Por.</i> Tun&#146; ades marite? tun&#146; ades? <i>Byr.</i> ego sum<br><i>Por.</i> (895) Ut rursus es mi vir miserrime madidus<br>Ac sordidus. discruciat hoc mentem meam.<br>[<a href="Facsimiles/MacropediusAndrisca1553/source/MacropediusAndrisca1553p43.htm" target = "new">fol. O6r</a>]<br>Heus tu puella ignem para, redde hydriam.<br><i>Paed.</i> Hem tibi hydria. <i>Por.</i> Hac mi vir redi, dum madidus es.<br>Et hydriam hanc dum extruitur ignis adfer huc<br>(900) Aqua repletam fluminis. <i>Paed.</i> salta alacriter.<br><i>Byr.</i> Huc hydriam. <i>Pae.</i> commotus est. <i>Por.</i> non ex eo<br>Lactis caprini copiam mulgebimus,<br>Eat, laboret, hauriat. Ubi in angulum<br>Se flexerit, tu gaudia mea Hieronyme<br>(905) Te proripe hinc horas duas, donec virum<br>Ducam seorsum cubitum, ut ex sententia<br>Liceat frui Cupidinis complexibus.<br><i>Hie.</i> Res monet, abeo, cert&#242; redibo vesperi,<br>Non sine lagenula, ocyus virum abdito.<br><i>Por.</i> (910)  Curabitur, vale. Puella fac mod&#242;<br>Pyram struas, cibum pares, hero & obsequi<br>Cures,* odor vini face evanescat, &<br>Nil sit quod offendat hominem. audis? <i>Ped.</i> audio<br>Et exequar. <i>Por.</i> ego singula haec locis suis<br>(915) Studebo diligentius reposita sint.<br>Satage, redit, lento sed admodum gradu,<br>Secum acre quiddam (nescio quid) immurmurans.<br><br><hr><br><table border = 0 cellpadding = 1><tr><td width = 282 align = center><h4><font size = +1>ACTUS quinti. SCAENA quarta.</font><br><i>Georgus. &#160; Byrsocopus. &#160; Porna.</i></h4></td></tr></table><font size = +3>U</font>T hic miserrimus est & ignavissimus.<br>Rursus hydriam? <i>Byr.</i> ast finem mali dabit haec dies.<br>[<a href="Facsimiles/MacropediusAndrisca1553/source/MacropediusAndrisca1553p44.htm" target = "new">fol. O6v</a>]<br>(920) Omnes modo infoelicitates exuam.<br>Prospectat huc amicus, eventum rei<br>Videre gestiens, videbit illico.<br><i>Geor.</i> Tuebor eminus quid hic facturus est,<br>Nam egreditur uxor. <i>Por.</i> haud reposita singula,<br>(925) Secundo abegero. <i>Byr.</i> Commodum. si abegeris<br>Virum exui. <i>Por.</i> ut cito ades marite? en altera<br>Hydria. secundo eas oportet, dum mades?<br><i>By.</i> Ego nutriam tuam inertiam, socordiam,<br>Libidinem meretrix sacrificularia?<br>(930) Hem tibi hydriam hanc, en altera, & iam tu mades.<br>Si erat secundo eundum, abi, tu quoque mades.<br><i>Por.</i> Bunscotij cives, ut indigna patior.<br><i>Byr.</i> Indigna passa mulier improbissima,<br>Indigna passa? Neutiquam centesimam<br>(935) Perpessa partem adhuc, eorum quae dolis,<br>Periurijs, stuprisque mult&#242; pessimis<br>Commerueras. <i>Por.</i> Tu me spurie stupri argues?<br><i>Byr.</i> Et arguo, & castigo, castigaveroque<br>Acerbius, dum fors dabit. <i>Por.</i> te obstringilent<br>(940) Cacodaemones, pus, fex, putredo, carnifex.<br>Perfuderis me? impun&#232; nunquam id aegeris.<br>Etiam si ego tibi iugulum praeciderem,<br>Aut clam veneno perderem. <i>Byr.</i> I venefica, i.<br><i>Geor.</i> Initia laeta sunt nimis. si caetera<br>(945) Successerint, nullum aptius spectaculum.<br>[<a href="Facsimiles/MacropediusAndrisca1553/source/MacropediusAndrisca1553p45.htm" target = "new">fol. O7r</a>]<br><i>Byr.</i> Mox vestibus spoliata plenius omnium<br>Facinorum & actuum mihi poenas dabit.<br>Foris morabor, donicum nudata sit.<br><br><hr><br><table border = 0 cellpadding = 1><tr><td width = 282 align = center><h4><font size = +1>ACTUS quinti. SCAENA quinta.</font><br><i>Ponus servus.</i></h4></td></tr></table><font size = +3>M</font>Iserrimum id servule genus existimo,<br>(950) Noctes diesque quod labori plurimo<br>Instare cogitur, cibumque quo suas<br>Vires resumat non meretur, dum quidem<br>&#922;&#945;&#8054; &#954;&#973;&#957;&#949;&#962; &#7940;&#958;&#953;&#959;&#953; &#964;&#959;&#8166; &#946;&#961;&#974;&#956;&#945;&#964;&#959;&#962;, sed est<br>Mirum quid intercesserit, quanquam modo<br>(955) Subtractus est cibus, vel imminutus est<br>Victus, tamen rarum est. herus frugalis est<br>Quidem atque &#966;&#953;&#955;&#972;&#960;&#959;&#957;&#959;&#962;, sed ad victum meum<br>Quod attinet, perliberalis est. Sed hui<br>Prae foribus astat, & gravissimos parat<br>(960) Caestus. quid ante vesperem veni miser?<br>Veh (si quidem paret mihi) scapulis meis.<br><br><hr><br><table border = 0 cellpadding = 1><tr><td width = 282 align = center><h4><font size = +1>ACTUS quinti. SCAENA sexta.</font><br><i>Georgus. &#160; Ponus.</i></h4></td></tr></table><font size = +3>A</font>Dest Ponus, timet sibi prae fustibus.<font color = "#BBBBBB">*</font><br>Expulsus est fame, tamen terrebo eum.<br>Quid ante tempus huc ades? nil reliquum est<br>(965) Quod ruri agatur? <i>Pon.</i> Est quidem, sed obsecro<br>Iam parce, nam fame & labore sic Ponus<br>Confectus est, ut ne quidem hiscere quiverit.<br>[<a href="Facsimiles/MacropediusAndrisca1553/source/MacropediusAndrisca1553p46.htm" target = "new">fol. O7v</a>]<br><i>Geor.</i> Iocabar, in quandam canem has fusteis paro,<br>Non tergori tuo. Sed hos nummos decem<br>(970) Cape, abi in macellum, ut anserem, lepusculum,<br>Farciminaque nobis alia cit&#242; redimas,<br>Priora quae mercatus es, canis abstulit<br>Avidissima. <i>Po.</i> Hui, nae digna cui fusteis pares.<br>Morare dum rediero, ut auxilio tibi<br>(975) Siem. <i>Geor.</i> Morabor, si quidem canis ipsa te<br>Non antevorterit. cit&#242; amolitor hinc.<br>Neque ante redeas huc domum, qu&#224;m cocta sint.<br><i>Pon.</i> Facesso. <i>Geor.</i> Abire melius atque honestius.<br>Ut nesciat puer haec herilia iurgia.<br><i>Pon.</i> (980) Quid hoc rei, cuiusve tandem sit canis,<br>Quae omnia simul rapuit? sed haud mea interest.<br>Abeo. <i>Geor.</i> Introire Byrsocopus aedes parat.<br>Mihi propius accedendum, ut haec exaudiam.<br><br><hr><br><table border = 0 cellpadding = 1><tr><td width = 282 align = center><h4><font size = +1>ACTUS quinti. SCAENA septima.</font><br><i>Byrsocopus. &#160; Paedisca. &#160; Porna. &#160; Georgus.</i></h4></td></tr></table><font size = +3>I</font>Am commodum spero futurum, ut irruam.<br>(985) Det Hercules, ut crimen ulciscar prob&#232;.<br><i>Paed.</i> Papae, quid here, quid scorpiones ingeris?<br><i>Byr.</i> os opprime. <i>Pae.</i> haud te decet here ingredi, quia<br>Nuda est hera. <i>Por.</i> Au, quid carnifex huc irruit?<br>Tuam fidem mi vir. <i>Byr.</i> fidem? quam tu fidem? <i>Por.</i> Heu.<br>(990) Tuam fidem obsecro, obsecro, heu. <i>Byr.</i> sic discito. <i>Por.</i> Heu.<br>[<a href="Facsimiles/MacropediusAndrisca1553/source/MacropediusAndrisca1553p47.htm" target = "new">fol. O8r</a>]<br><i>Byr.</i> Viro obloqui. <i>Por.</i> Heu. <i>Byr.</i> Cum sacrifico moecharier.<br>Sic discito. <i>Por.</i> heu miserrimam. <i>Byr.</i> Sic discito. <i>Por.</i> heu.<br><i>Byr.</i> Me ludere. <i>Por.</i> heu. <i>Byr.</i> per linteum. <i>Por.</i> heu. <i>Byr.</i> per hydriam. <i>Por.</i> heu.<br><i>Byr.</i> Sic me famente & bibere & esse discito.<br><i>Por.</i> (995) Proh proh de&#251;m atque hominum fidem, nulla undevis<br>Miseratio? Bunscotij viri. <i>Byr.</i> Sile.<br><i>Por.</i> Bunscotij cives. <i>Byr.</i> sile meretricula.<br><i>Por.</i> Vos &#244; viri Bunscotij succurrite, heu.<br>Paedisca mi mea famula, pereo, pereo,<br>(1000) Succurre. <i>Byr.</i> Si succurrerit, tibi socia erit.<br><i>Paed.</i> Heu facinus indignum viri Bunscotij.<br><i>Geo.</i> Heus tu puella quid agitur? discrimen est?<br><i>Paed.</i> Proh proh George, proh viri Bunscotij,<br>Herus flagellis coniugem suam enecat,<br>(1005) Discerpit, ut iam vulneri nullus locus<br>Siet. <i>Geor.</i> Sile misella, virgis acribus<br>Non enecaverit. fuge hinc ocyus?<br>Vin&#146; tu tuos famarier domesticos?<br><i>Por.</i> Perij, peri, miserrima. <i>Geor.</i> hem, vox deficit.<br>(1010) Cessat maritus caedere: euge, actum prob&#232;.<br>Quid nunc morabor? An involutam scorteo<br>Eijciet huc foras? <i>Por.</i> Quid age iam vir paras?<br>[<a href="Facsimiles/MacropediusAndrisca1553/source/MacropediusAndrisca1553p48.htm" target = "new">fol. O8v</a>]<br>Apage scelus. Sale confricas? crudelius<br>Nihil, nihil scelestius, iam tergori<br>(1015) Quoque me insues? &#244; saxeum pectus viri.<br>Quae terra, quod mare, quaeve barbara natio<font color = "#BBBBBB">*</font><br>Huic simile tormenti genus cuiqu&#224;m intulit?<br>Quae terra mihi dehiscat, & poenae eximat?<br><i>Byr.</i> Siles ne adhuc? <i>Geor.</i> Si quisque tam suaviter<br>(1020) Tractet* suam sibi rebellem, adulteram, aut<br>Ligurientem coniugem cives mei<br>Bunscotij, res familiaris cresceret,<br>Maiorque pax perpetuo in aedibus foret.<br>Nunc exeunt. <sup>_______________</sup><br><br><hr><br><table border = 0 cellpadding = 1><tr><td width = 282 align = center><h4><font size = +1>ACTUS quinti. SCAENA octava.</font><br><i>Byrsocopus. &#160; Puer. &#160; Paedisca. &#160; Georgus. &#160; Porna.</i></h4></td></tr></table><sup>_______________</sup> <font size = +3>P</font>Rehendite, eijcite foras<br>(1025) Cadaverinam hanc foeminam. moramini?<br><i>Pu.</i> Facessimus. <i>Byr.</i> sine remora. <i>Pu.</i> facessimus.<br><i>Byr.</i> Efferte paul&#242; longius. iam ponite. <i>Pu.</i> Hem.<br><i>Byr.</i> Hoc scorteum Bunscotij cives, tenet<br>Mihi rebellem adulteramque coniugem.<br>(1030) Vobis in hoc opere tragico exemplum dedi,<br>Quo quisque corrigat suam, si inhonesta sit.<br>Heus tu puella subsili, atque succine.<br><i>Paed.</i> Saltabo? <i>Byr.</i> salta alacriter, & mihi concine.<br><i>Paed.</i> Ut potuero? <i>Byr.</i> cave verbulo mihi occinas,<br>(1035) Nisi tu quoque fieri velis mox ulmea, hem.<br><br><hr><br>[<a href="Facsimiles/MacropediusAndrisca1553/source/MacropediusAndrisca1553p49.htm" target = "new">fol. P1r</a>]<br><br><table border = 0 cellpadding = 1><tr><td width = 222 align = center><b>Dimetri.</b></td></tr></table>&#160; &#160; Sacrificum amans uxorcula<br>&#160; &#160; Me non ferebat coniugem.<br>&#160; &#160; <i>Paed.</i> Sacrificum amans uxorcula<br>&#160; &#160; Me non ferebat coniugem.<br>&#160; &#160; <i>Byr.</i> (1040) Nunc lacera salsa quoque iacet.<br>&#160; &#160; <i>Paed.</i> Nunc lacera salsa quoque iacet.<br>&#160; &#160; <i>Byr.</i> Insuta equino tergori.<br>&#160; &#160; <i>Paed.</i> Insuta equino tergori.<br><i>Byr.</i> Ut uxor* est? adhuc libet maecharier?<br><i>Por.</i> (1045) Proh vivere haud libet, libeat huiusmodi?<br>Si qua pietatis, si qua misericordiae<br>Viscera viri Bunscotij succurrite,<br>Flectite maritum ut his malis me liberet.<br><i>Geor.</i> Sponde marito obsequia, faxo* liberet.<br><i>Por.</i> (1050) Me spondeo & respondeo viro fore<br>Morigeram, & omnes abdicaturam simul<br>Adulteros. <i>Byr.</i> Haec alia plan&#232; est cantio,<br>Qu&#224;m tum canebas, dum plicares linteum.<br><i>Ge.</i> Dimitte eam. <i>Byr.</i> Haud faxo, iaceat in crastinum.<br>(1055) Actutum eam rapite intr&#242;, mox sequar. <i>Geo.</i> Vides?<br><i>Por.</i> Nulla ne misericordia? <i>Byr.</i> Apagete eam. <i>Ge.</i> Vides<br>Byrsocope qu&#224;m res valida castigatio est?<br><i>Byr.</i> Validissima est profect&#242;. Iam restant tua<br>Cum cane tibi praelia, mihi spectacula.<br>[<a href="Facsimiles/MacropediusAndrisca1553/source/MacropediusAndrisca1553p50.htm" target = "new">fol. P1v</a>]<br><i>Geor.</i> (1060) Fac eminus spectator adsis praelij.<br>Recipio me domum, crepuit illic foris.<br><i>Byr.</i> Abi. videbo quis exiturus est. abi.<br>Intravit ille, at exit haec, & Caupo adest.<br>Videt me uterque, turpe segredi, moror.<br>(1065) Conflictus instat huic meo impar flictui.<br><br><hr><br><table border = 0 cellpadding = 1><tr><td width = 282 align = center><h4><font size = +1>ACTUS quinti. SCAENA nona.</font><br><i>Caupo. &#160; Andrisca. &#160; Byrsocopus. &#160; Georgus.</i></h4></td></tr></table><font size = +3>V</font>Ide sic agas Andrisca, ut intus tradidi.<br>Nam turpe foret incipere, & inde enerviter<br>Succumbere. <i>And.</i> Es spectator eminus, & vide<br>Quae & quanta sim, qualisve protopalaestria.<br><i>Byr.</i> (1070) Eccum virum. <i>Geor.</i> Pro hoc subligari serio<br>Bunscotij viri mihi cum coniuge<br>Certandum erit, vobisque spectatoribus<br>Et arbitris. ne quis dolo vel astu eam<br>Pressisse me putet. Iam eapsa adest. <i>Byr.</i> quid est<br>(1075) Andrisca quod vir apparat? <i>And.</i> Spectator es.<br><i>Geor.</i> Andrisca iamdudum moror te, ut hoc semel<br>Quod coepimus iam dirimamus iurgium.<br><i>And.</i> Mi vir quid inceptas loqui? vel quae te agit<br>Insania? An cum uxore fustibus decet<br>(1080) Contendere? <i>Geor.</i> Volebam quidem non asperam<br>Tecum agere vitam, sed modestam, liberam,<br>Laetam, & quietam, si liceret per tuam<br>Andrisca contumaciam, proterviam,<br>[<a href="Facsimiles/MacropediusAndrisca1553/source/MacropediusAndrisca1553p51.htm" target = "new">fol. P2r</a>]<br>Putremque gastrimargiam. Te serio<br>(1085) Suaviterque saepius monui, ut meis<br>Obtemperares iussibus, mores tuosque<font color = "#BBBBBB">*</font><br>Honestiores redderes, sed hactenus<br>Et me fefelli, in te quoque operam perdidi:<br>AEs prodigis, penum voras, rem negligis<br>(1090) Domesticam, & maritum habes ludibrio.<br><i>And.</i> Quorsum ista longius profata oratio?<br>Praecide funem, & clude tandem quid velis.<br><i>Geor.</i> Irascier noli, quieto agamus id animo<br>Quod brevibus ut vis inferam, quando quidem<br>(1095) Domesticum imperium in virum tibi vendicas,<br>Et verba habes contemptui, iam ad verbera<br>Veniendum erit. Pro subligaculo hoc simul<br>Certabimus. Tu si quidem me viceris,<br>Authoritatem vendica. viro impera,<br>(1100) Ego cessero, tuum esto subligaculum. At<br>Si ego te duello vicero, subdita mihi<br>Ius imperandi foeminalia linquito.<br>His &#232; duobus alterum elige fustibus,<br>Qui potior, aut plus congruit. dein pro virili<br>(1105) Andriscam age hoc pro subligaculo. Hem tibi. <i>An.</i> huc<br>Da fustem, & herbam porrigam. <i>Ge.</i> hem. <i>An.</i> volo alterum.<br>O fatue si ita decreveris, faciem quidem<br>Qu&#242;d absque gloria ad arma me vocaveris.<br>Pro foeminalibus igitur esto praelium.<br>[<a href="Facsimiles/MacropediusAndrisca1553/source/MacropediusAndrisca1553p52.htm" target = "new">fol. P2v</a>]<br>(1110) Te vir virum praesta. Salutat osculo hoc<br>Te Andrisca primulum. <i>Geo.</i> Vicem rependero.<br><i>Byr.</i> Iam coepta pugna. ut sevit Andrisca, timeo<br>Viro. Ictus ille gravissimus. timeo actum erit<br>De re tua George, quoniam foemina<br>(1115) Mult&#242; te alacrior est, semel si illiserit<br>Fustem cerebro, straverit. <i>And.</i> quid Hapleme stas?<br>Consere manus. <i>Cau.</i> Andrisca tua te acerbitas<br>Et acrimonia in initio, tandem opprimet.<br>Vafer moratur, simulat & socordiam,<br>(1120) Parcitque viribus maritus, ut statim<br>Lassam labore subruat. <i>And.</i> Perij modo,<br>Fort&#232; improba haud ignavia. <i>Byr.</i> &#244; factum bene,<br>Lapsa est. <i>Geor.</i> Resurge, ne putes te fort&#232;, non<br>Virtute subditam. <i>Byr.</i> Quid hoc? quid hei iubet<br>(1125) Resurgere? <i>Cau.</i> heu turbata lapsu segnius<br>Mulier, vir urget acrius: nunc acta res.<br><i>Geor.</i> Quin stas mod&#242;? quin iam salutas osculo?<br><i>Byr.</i> Andrisca cedit, & vir instat acrius.<br>Hac concidet plaga. Georgus victor est.<br>(1130) At sevit admodum, timeo nequando sit<br>Crudelior. <i>And.</i> Miserere iam mi vir mei.<br><i>Byr.</i> Heus caupo ades, nam timeo ne fort&#232; enecet.<br><i>Cau.</i> Adeamus. uxori impetremus gratiam[.</a>]<br><i>Geor.</i> Adh&#250;cne dignabere viro esse subiuga?<br>(1135) Adhuc rebellis, adhuc proterva* bibaxque eris?<br>[<a href="Facsimiles/MacropediusAndrisca1553/source/MacropediusAndrisca1553p53.htm" target = "new">fol. P3r</a>]<br>Me&#250;mne subligare iusque domesticum?<br><i>And.</i> Tuum tuum esto subligaculum, tuum<br>Imperium, & omne ius domesticum, tua est<br>Victoria. <i>Byr.</i> Recipe quaeso victam in gratiam.<br>(1140) Tantopere ne* sevi. <i>Cau.</i> uxor est, quicquid prius<br>Deliquerit, iam corriget, dimitte eam.<br><i>Byr.</i> Vicine te obsecro, remitte noxiam.<br><i>Geor.</i> Promittat obsequi, remisero omnia, &<br>Inibo veterem gratiam. <i>And.</i> Spondeo libens,<br>(1145) Ut hactenus fui rebellis, contumax<br>Et improba, ita morigera posthac, blandula, &<br>Frugalis ero mi vir, recipe me in osculum<br>Dignissim&#232; caesam, benign&#232; suscipe.<br><i>Geor.</i> Recipio, surge, huc osculum. <i>An.</i> hem. <i>Byr.</i> prob&#232; facis.<br><i>Geo.</i> (1150) Et tu tuam resolve coniugem, meam<br>Ob gratiam. <i>Byr.</i> resolvero. <i>Ge.</i> heus tu, vesperi ad<br>Coenam venire te volo, cum coniuge.<br><i>Byr.</i> Licet. <i>Geor.</i> Sed & te Caupo si frugi sies.<br><i>Cau.</i> Ero. <i>An.</i> Marite ignosce, nil quod edamus est.<br><i>Geo.</i> (1155) Puerum ad macellum abire iussi, ut adferat.<br>Tu sterne mensam, orbesque pone & pocula.<br>An. Quod iusseris, posthac mihi haud displicuerit.<br><i>Geor.</i> Byrsocopus intus est, sacrificus advenit.<br>Accedere (ut solet) putat suam amiculam,<br>(1160) Nisi iam lupum irretiverit* ceciderit,<br>[<a href="Facsimiles/MacropediusAndrisca1553/source/MacropediusAndrisca1553p54.htm" target = "new">fol. P3v</a>]<br>Spoliaverit, frustra institutust&#146; hactenus.<br>Secessero ne videar, at servum morer.<br><br><hr><br><table border = 0 cellpadding = 1><tr><td width = 282 align = center><h4><font size = +1>ACTUS quinti. SCAENA decima.</font><br><i>Hieronymus. &#160; Paedisca. &#160; Georgus. &#160; Byrsocopus.</i></h4></td></tr></table><font size = +3>A</font>Des ne amicula Porna, ades ne? adest, venit<br>Puella. <i>Pae.</i> Salve Hieronyme, intra cautius.<br>(1165) Ut ostio obdam pessulum. <i>Geor.</i> iam ingressus est.<br>Ut exiturus est tueri perlubet.<br>An non ego insipiens, famelico viro<br>Qui argentum ad assam carnem emendam credidi?<br>Se immerget ipso in ganeo, atque praelia<br>(1170) Indicet hosti maximo. Causabitur<br>Tum caritatem carnium, tum caetera<br>Quae distinere homines solent incommoda.<br>Hui, quid tumulti ab aedibus? <i>Byr.</i> Paedisca ades.<br>Trahe, diripe. At tu tunditor, tu tunditor,<br>(1175) Ne vapulasse dixeris, tu tunditor,<br>Tu tunditor. sed & haec relinques pignori.<br><i>Hie.</i> Digna patior. qu&#242; fugero sine vestibus?<br><i>Byr.</i> Abis ne, abis ne sordide? <i>Geor.</i> euge lepidulum<br>Spectaculum: nudus sacerdos avolat.<br>(1180) Tusus viro trususque non reclamitat.<br>Pudore adactus ultro latebras quaeritat.<br>Fugit alacer spoliatus onere vestium.<br>Vicinus huc properat, sed absque coniuge.<br><br><hr><br><table border = 0 cellpadding = 1><tr><td width = 282 align = center><h4><font size = +1>ACTUS quinti. SCAENA undecima.</font></h4></td></tr></table>[<a href="Facsimiles/MacropediusAndrisca1553/source/MacropediusAndrisca1553p55.htm" target = "new">fol. P4r</a>]<br><table border = 0 cellpadding = 1><tr><td width = 282 align = center><h4><i>Byrsocopus. &#160; Georgus. &#160; Ponus. &#160; Caupo.</i></h4></td></tr></table><font size = +3>N</font>On hoc die putaveram dulcia mihi<br>(1185) Bibenda vina exotica. <i>Ge.</i> heus ubi uxor est?<br><i>Byr.</i> Uxor pudorem lachrymis diluit, ubi<br>Vestita erit, clam veniet in crepusculo.<br><i>Geo.</i> Credo. At quid haec lagena vult aut continet?<br><i>Byr.</i> In cassibus meis lupus prehensus, hanc<br>(1190) Plenam falerno, omnes quoque exuvias suas<br>Nobis reliquit pignori, sola fuga<br>Molas redimere gestiens trusatiles.<br><i>Geo.</i> Ha ha he, bene est, servum moror, sed eccum eum.<br>Opsonium mercatus est. Iam tandem ades?<br><i>Pon.</i> (1195) Emenda erant, purganda erant, coquenda erant.<br>Grandire grandius haud meos potui gradus,<br>Nisi semicruda mavelis qu&#224;m congrua.<br><i>Geo.</i> Intro ferantur, Caupo adest. Iam amiculi<br>Cunctis remotis tristibus, volumus diem hanc<br>(1200) Cum uxoribus honestam reductis in viam<br>Convivio laeto & modesto claudere.<br>Ingredere cerdo. <i>Byr.</i> licet. <i>Geor.</i> sequere Caupo. <i>Cau.</i> haud decet,<br>Hospes praei. <i>Geor.</i> Haudquaquam. praei, Sequor. <i>Cau.</i> licet.<br><i>Geor.</i> Vos deinde qui venistis ad spectacula,<br>(1205) Quod coxeratis ite & este, nihil enim<br>Vobis edendum ludiones porrigent.<br><br><hr><br>[<a href="Facsimiles/MacropediusAndrisca1553/source/MacropediusAndrisca1553p56.htm" target = "new">fol. P4v</a>]<br><br><table border = 0 cellpadding = 1><tr><td width = 282 align = center><h4><font size = +1>&#182; Epilogus gregis.</font></h4></td></tr></table><font size = +3>S</font>Pectator asta adhuc parumper, ni piget,*<br>Qu&#242; exaudias nostri gregis sententiam.<br>Si uxor tibi est morigera, honesta, sobria,<br>(1210) Ama eam, atque parce infirmiori vasculo.<br>At si proterva, si impudica, si bibax,<br>Rege, moribusque tuis probis attempera.<br>Nam in aedibus muliere mala nil liberis<br>Profect&#242; familiaeve perniciosius.<br>(1215) Vale. Valete singuli. Iam plaudite.<br><table border = 0 cellpadding = 12><tr><td width = 282 align = center><b>FINIS ANDRISCAE.</b></td></tr></table><a name = "Einde"><table border = 0 cellpadding = 12><tr><td width = 408 align = center><a href ="index.html"><img align=bottom alt=Continue border = 0 src="../Stijl/Goudstaf.gif" width="379"></a></h4></td></tr></table><table border = 0 cellpadding = 1><tr><td width = 222 align = center><h4>Tekstkritiek:</h4></td></tr></table>vs. 45 arguant. <i>er staat:</i> aguant.<br>vs. 140 arbitrio <i>er staat:</i> abitrio<br>vs. 159 laboribus <i>er staat:</i> laboribus.<br>vs. 274 id <i>toegevoegd naar de ed.</i> 1543<br>v&#243;&#243;r vs. 378 Georgus <i>er staat:</i> Goergus<br>vs. 512b Pornula <i>sic; in de editie</i>-1545 <i>staat</i> <a href="Facsimiles/MacropediusAndrisca1545/source/MacropediusAndrisca1545p22.htm" target = "new">Pornium</a><br>vs. 560 sordibus, <i>er staat:</i> sordidus,<br>vs. 579 Quid <i>er staat:</i> Qui<br>vs. 611 moratur  <i>er staat:</i> moratus<br>vs. 676 hic <i>er staat:</i> hie<br>vs. 738 resipui, <i>er staat:</i>  resipuit,<br>vs. 750 ensis? <i>sic, misschien</i> hem, sis? <i>of</i> sentis?<br>vs. 775 eum <i>er staat:</i> cum<br>vs. 807 suum <i>er staat:</i> snum<br>vs. 822 sensui <i>er staat:</i> sensuit <br>vs. 867 Quoius <i>er staat:</i> Quouis<br>vs. 878 meme <i>er staat:</i> memo<br>vs. 912 Cures, <i>er staat:</i> Curas,<br>vs. 922 Adest <i>er staat:</i> AAdest<br>vs. 1016 quaeve <i>er staat:</i> queve<br>vs. 1020 Tractet <i>er staat:</i> Lactet<br>vs. 1044 uxor <i>er staat:</i> exor<br>vs. 1049 faxo <i>er staat:</i> saxo<br>vs. 1086 iussibus, <i>er staat:</i> iusibus ,<br>vs. 1135 proterva <i>er staat:</i> porterna<br>vs. 1140 ne <i>er staat:</i> ve<br>vs. 1160 irretiverit <i>er staat:</i> irretinerit<br>vs. 1160 piget, <i>er staat:</i> peget,<br><br><ul><li><a href="MacropediusAndrisca1545.html" target = "new">Herdruk <i>Andrisca</i> 1545</a><li>Macropedius <a href = "Macropedius.html">12 <i>toneelstukken</i></a><li><a href="index.html">Ceneton</a><li><a href="../Latijn/Heinsius.html">Heinsius-verzameling</a><li><a href="../Canonisations.html">Voorkeurenpagina Opleiding Nederlands</a></ul></body></html></ul><hr></body></html><!-- vs. 58 plus i.p.v. piusvs. 316 videbo i.p.v. videovs. 324 horam i.p.v. horavs. 400 heus i.p.v. heus.voor vs. 422 Alius chorus. i.p.v. Alius chorus puerorum.vs. 471 obligurio i.p.v. abliguriovs. 512b Pornula i.p.v. Porniumvs. 519 Deprenderat i.p.v. Deprehenderatvoor vs. 547 Alius chorus. i.p.v. Alius chorus puerorum.[vs. 694 in 1545 rideat i.p.v. rigeat]vs. 721 vendices i.p.v. vindices-->