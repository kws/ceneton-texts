<html><!-- Author: Antonius Harmsen (A.J.E.Harmsen@hum.leidenuniv.nl) --><!-- Department of Dutch Language and Literature, Leiden University --><!-- Date: 10th October 2021 - Last update: 10th February 2022 --><!-- Purpose: text edition Dutch sixteenth century play --><meta name="keywords" lang="nl" content="ceneton, "><head><style type="text/css"><!-- A { text-decoration:none } --></style><title>Macropedius - Lazarus Mendicus - 1552</title><meta name="robots" content="index, follow"></head><body background bgcolor="#B3B3B3" leftmargin="50"><a href = "../Canonisations.html"><img align=bottom border=0 src="../Stijl/Dutch.gif" width="479"></a><br><br><table border = 0><tr><td width = 444>Georgius Macropedius (Joris van Lancvelt): <i>Lazarus Mendicus.</i> Utrecht, 1552 (oorspronkelijk Utrecht en <a href = "Facsimiles/MacropediusLazarus1541b/index.htm" target = "new">&#146;s-Hertogenbosch, 1541</a>)<br>Uitgegeven naar de tekst van 1552, op basis van de uitgave op de cd bij <i>Georgius Macropedius, 1487-1558 leven en werken van een Brabantse humanist</i> (Tilburg 2005) door <a href="https://www.bibliotheek.nl/catalogus/titel.231033540.html/georgius-macropedius--1487-1558/" target = "new">Henk Giebels</a> en <a href="http://www.bossche-encyclopedie.nl/publicaties/bossche%20bladen/pdf/2006-4Literatuur.pdf" target = "new">Frans Slits</a>.<br>Red. dr. A.J.E. Harmsen, Universiteit Leiden.<br><a href = "LijstCeneton.html#061990">Ceneton061990</a> &#151; <a href = "Facsimiles/MacropediusLazarus1552/index.htm" target = "new">Ursicula</a><br>In deze uitgave zijn evidente zetfouten gecorrigeerd en gemarkeerd met een asterisk. De lopende toneeltekst, in het origineel cursief gedrukt, hebben wij in romein gezet.</td></tr></table><a name = "Begin"><table border = 0 cellpadding = 12><tr><td width = 408 align = center><a href ="#Eerste"><img align=bottom alt=Continue border = 0 src=../Stijl/Goudstaf.gif width=379 height=17></a></td></tr></table>[<a href="Facsimiles/MacropediusLazarus1552/source/MacropediusLazarus1552p01.htm" target = "new">p. 1</a>]<br><br><table border = 0 cellpadding = 1><tr><td width = 333 align = center><h4><font size = +6>&#10087; </font><font size = +3>LAZARUS</font><br><font size = +1>MENDICUS</font><br>Georgii Macropedii.<br><font size = +8>&#10087; &#160; &#160; &#9753;</font></h4></td></tr><tr><td align = center width = 334>GEORGIUS BRUNONI SUO S.D.</td></tr></table><table border = 0 cellpadding = 1><tr><td width = 393><font size = +3>N</font>On possum, mi Bruno, post Italicas mecum communicatas fabulas, post Romanae urbis ostensas antiquitates, post nonnullas, quae mihi negocium faciebant, explicatas per artis tuae industriam difficultates aliaque plura tui erga me favoris indicia, non possum (inquam) quin tibi rursus in aliquo studeam gratificari. Cum solo autem munere litterario (quod aliud non habeam) de me bene meritos donare soleam, ipsumque tibi (quod pictura propemodum semper rei litterariae coniuncta fuerit) non ingratum fore confidam, hanc nostram Lazarum (qualis qualis est) tandem integram tibi dedico. Nam cum animadvertissem, quod ipsa licet imperfecta, (dum ante annum unum aut alterum populo spectanda exhiberetur) nonnullis placuisset, nolui eam remanere acephalam, sed arrepto calamo quattuor posterioribus ex tempore scriptis actibus primum ex tempore [<a href="Facsimiles/MacropediusLazarus1552/source/MacropediusLazarus1552p02.htm" target = "new">p. 2</a>] adieci, & &#7936;&#954;&#949;&#966;&#8049;&#955;&#8179; (quod aiunt) &#956;&#8059;&#952;&#8179; caput indidi. Accipe igitur, mi Bruno, ut ab amico profectum (licet exiguum) hoc munusculum, & inter graves rerum urbicarum curas nostris subinde piis facetiis animum tuum oblecta. Vale, vir prudentissime, nosque ut soles ama.</td></tr></table><table border = 0 cellpadding = 1><tr><td align = center width = 334><font size = +1>(.:.)</font></td></tr></table><br><hr><br><table border = 0 cellpadding = 1><tr><td align = center width = 292>ARGUMENTUM<br>in Lazarum.</td></tr></table><font size = +3>L</font>Aemargus opibus affluens, dum purpura<br>Byssoque tectus splendide cum fratribus,<br>Et delicate victitat, nec inopibus<br>Nec hulceroso Lazaro (quamquam fame<br>Tabesceret) vel miculam largitur, at<br>Contra propelli ab aedibus caesum iubet.<br>Quare inter epulas gastrimargus mortuus<br>Ad inferos &#224; diabolo detractus est,<br>At inopia defectus ac fame Lazarus<br>Ad Abrahae sinum ab angelis subvectus est,<br>Ubi (dum vorax perpetuo in igne affligitur)<br>Fruitur perenni squallidus solatio.<br><br><hr><br>[<a href="Facsimiles/MacropediusLazarus1552/source/MacropediusLazarus1552p03.htm" target = "new">p. 3</a>]<br><br><table border = 0 cellpadding = 1><tr><td colspan = 4>PERSONAE DRAMATIS.</td></tr><tr><td>Prologus</td><td>Thraso</td><td>Lazarus</td><td>Angeli 3.</td></tr><tr><td>Laemargus</td><td>Cynopa</td><td>Abraham</td><td>Chorus ex</td></tr><tr><td>Tryphera</td><td>Merimnus cum</td><td>Typhlus</td><td>&#160; pueris &</td></tr><tr><td>Oeconomus</td><td>4. fratribus</td><td>Bronchus</td><td>&#160; puellis.</td></tr><tr><td>Daetrus</td><td>Ancilla</td><td colspan = 2>Molobrus cum puero.</td></tr><tr><td>Daemones</td><td colspan = 3>Diaboli 2.</td></tr><tr><td colspan = 4>(Belial, Astharoth, Aphron, Cybicus, Etosius, Gauricus.)</td></tr></table><br><hr><br><table border = 0 cellpadding = 1><tr><td align = center width = 282>PROLOGUS.</td></tr></table><font size = +3>C</font>Um animos videret ad theatron plurium<br>Nuperrime spectantium ad sacras magis<br>Qu&#224;m res prophanas affici Macropedius,<br>Aliam rogatus ethnicam, desumpsit ex<br>(5) Sacris libris, & comicos ex tempore<br>Descripsit hanc vobis agendam fabulam, ut<br>Vobis foret cordi atque nobis usui.<br>Ex tempore inqu&#224;m, Angustia nam temporis<br>Ab epitasi atque errore coepit scribere,<br>(10) Et mutuatus ex Hecasto protasin est,<br>Qu&#224;m anno priore (si memineritis) edidit.<br>Oratque vos, quo huius rei modo veniam<br>Mereatur, Hanc enim dabit tandem integram,<br>Modo mediam partem eius ac novissimam<br>(15) (Velut hactenus) placuisse vobis senserit.<br>Fortassis obiectabit illi quispiam,<br>[<a href="Facsimiles/MacropediusLazarus1552/source/MacropediusLazarus1552p04.htm" target = "new">p. 4</a>]<br>Quod audeat sacerrimam rem & serio<br>Nostrae saluti a CHRISTO Iesu proditam<br>Tractare comice & facere rem ludicram.<br>(20) Fatetur ingenue, quod eadem ratio se<br>Saepenumero deterruit, ne quid suum<br>Vel ab aliis quantumlibet scriptum pie<br>Docteve, quod personam haberet CHRISTI Iesu<br>Agentis, histrionibus seu ludiis<br>(25) Populo exhibendum ex pulpito committeret.<br>Quapropter hunc nec matre natum virgine<br>Infantem, nec accisum, nec alveo sacro<br>Tinctum, nec opera mira patrantem, nec in<br>Cena ultima sese cibantem apostolos,<br>(30) Sic neque ligatum, verberatum, proditum,<br>Spute illitum, caesum flagris, spina obsitum, in<br>Cruce mortuum, & denuo reversum ab inferis<br>Vivum resurgentem, ausit in proscaenium<br>Producere, indignum arbitratus & impium,<br>(35) Christum gnatum Dei unicum, & nostrum omnium<br>Salutis authorem unicum, sub imagine<br>Levis hominis procedere ad spectaculum.<br>Illos tamen non arguit, qui ea scriptitant,<br>Si quo legantur, non agantur, scriptitant.<br>(40) Solent enim plaerumque plus afficere ea,<br>Quae verba personis dedere dramaticos.<br>Nihilominus, si excerpta sit sacris libris<br>[<a href="Facsimiles/MacropediusLazarus1552/source/MacropediusLazarus1552p05.htm" target = "new">p. 5</a>]<br>Parabola vel historia honesta, ubi nec Deus<br>Nec Christus actor sit, sibi & aliis putat<br>(45) Licere eam exhibere vobis comicos.<br>Cuiusmodi nunc exhibenda est Lazari,<br>Non ille quem iam quatriduanum &#224; mortuis<br>Resuscitatum credimus, quod is sine<br>Filii Dei persona agi non possiet,<br>(50) Sed illum agemus Lazarum parabolicum,<br>Qui iacuit hulcerosus ante divitis<br>Epulonis ostia, & poposcit miculis,<br>Quae decidebant orbibus, saturarier,<br>At nemo ei quamvis famenti tradidit.<br>(55) Haec de periocha iussit author fabulae<br>Me proloqui, rogatque vos, ut si cui<br>Iudicio in hoc rerum sacrarum visus est<br>Errare, ut is se moneat, audeo dicere,<br>Qu&#242;d obstinata mente dum cognoverit<br>(60) Errata quamvis minima, non defenderit.<br>Valete cuncti, & si favetis ludiis,<br>Quieti adeste vos, rogamus maxime:<br><table border = 0 cellpadding = 1><tr><td align = center width = 282><i>Finis prologi.</i></td></tr></table><a name = "Eerste"><table border = 0 cellpadding = 12><tr><td width = 408 align = center><a href ="#Tweede"><img align=bottom alt=Continue border = 0 src=../Stijl/Goudstaf.gif width=379></a></td></tr></table><table border = 0 cellpadding = 1><tr><td width = 333 align = center><h4><font size = +1>ACTUS primus. SCENA prima.</font><br><i>Iambici trimetri.<br>Laemargus.&#160; &#160; Thraso.&#160; &#160; Cynopa.</i></h4></td></tr></table>[<a href="Facsimiles/MacropediusLazarus1552/source/MacropediusLazarus1552p06.htm" target = "new">p. 6</a>]<br><font size = +3>U</font>Xor mea est paulo ac velim tenacior.<br>Domi meae volui meis cum fratribus<br>(65) Ientarier, ientaculumque in prandium,<br>Et prandium in coenam, atque coenam vesperam in<br>Noctem profundam ducere. Ast illa haud scio<br>Quos quaerat in scirpo (ut ferunt) nodos. Meam<br>Excusat aut post pocula aegritudinem,<br>(70) Aut crastinum fastidium, suum deinde<br>Incommodum, & fratrum omnium dispendium.<br>Quasi in epulis noctes diesque ducere,<br>Et usque pergraecarier non sueverim.<br>Quasi illa non habeat suis pro commodis<br>(75) Servos & ancillas domi quam plurimos.<br>Quasi fratribus, mecum quod abliguriant<br>Ingurgitentve, non abunde suppetat.<br>Verum haec suae tenacitati callida<br>Praetexit, atque vafra comminiscitur.<br>(80) At (ut inquiunt) tenax requirit prodigum.<br>Non sua sibi commenta frivola proderunt.<br>Heus heus adeste, qui otio, qui fabulis<br>Totum absque herili commodo teritis diem.<br>Malo siquidem duplum foris cum amiculis<br>(85) Prodigere, vel per aleam disperdere,<br>Qu&#224;m simplum in aedibus meis cum iurgio.<br>Adeste, num vocavero vos septies?<br><i>Thr.</i> Here adsumus. <i>Lae.</i> Quin advolastis ocyus?<br>[<a href="Facsimiles/MacropediusLazarus1552/source/MacropediusLazarus1552p07.htm" target = "new">p. 7</a>]<br>Tu, Thraso, abi ad fratres meos, & singulis<br>(90) Mandato nostro nomine, ut domi meae<br>Alacres sub horam prandii compareant.<br>Nullam quoque excusationem admittito. <i>Thr.</i> haud<br>Admittam. <i>Lae.</i> Abi. Cynopa ades. curre illico,<br>Nostroque veteri dic amico Daemoni, ut<br>(95) Mox me adfuturum expectet ad ientaculum,<br>Paretque distillata vina tertio<br>(Primum omnium) cum saccharo canario,<br>Vel defrutum, vel hypocraticum, post crapulam<br>Nocturnam ut haec stomacho sient medicamini.<br><i>Cy.</i> (100) Sic dicam. <i>Lae.</i> Abi, atque revertere. Locutus mea<br>Cum coniuge ipsum sine mora ipsus obruam.<br><i>Cy.</i> Id dicam, & hic ero prius quam creduas.<br><i>Lae.</i> Videbo quid facturus es. Prodi aedibus,<br>Tryphera mea, huc. sunt quae tibi mandanda sunt.<br>(105) Blande loquar, ne delicatis auribus<br>Quid obsiem. Natura namque mulierum<br>Huiusmodi est, ut nisi suavioribus<br>Verbis loquare & blandulis, nil impetres.<br><br><hr><br><table border = 0 cellpadding = 1><tr><td width = 333 align = center><h4><font size = +1>ACTUS. I. SCENA. 2. Trimetri.</font><br><i>Tryphera.&#160; &#160; Laemargus.</i></h4></td></tr></table><font size = +3>M</font>En&#146; huc vocaveras foras Laemarge mi?<br><i>Lae.</i> (110) Vocaveram. <i>Tr.</i> Ob quam gratiam? <i>Lae.</i> Quo epulemur &<br>[<a href="Facsimiles/MacropediusLazarus1552/source/MacropediusLazarus1552p08.htm" target = "new">p. 8</a>]<br>Laetemur hodie, mea voluptas, splendide.<br>Ego iussi adesse Daemonem cum fratribus,<br>Tu fac coquantur, quae apparanda, lautius.<br>Pueris, puellis liberisque praecipe,<br>(115) Ut omnia ex sententia tua apparent.<br><i>Try.</i> Mi vir, nihil tandem relinques liberis?<br>Aerarium nostrum quousque exhauries?<br>Numquamne quippiam repones parcior?<br>Admitte tandem obsecro parsimoniam.<br><i>Lae.</i> (120) Quid uxor his curis misera distringeris?<br>Nobis egendum, ut liberi sint divites?<br>Num aerarium nostrum in dies exhaurio?<br>Non pro decuplo centuplum reponimus?<br>Considera an queamus Eutychian domo<br>(125) (Licet velimus) furculis expellere.<br>Non copulamus agrum agro, & aedes aedibus?<br>Non nostro in aere plurimi cum foenore?<br>Nonne reditus perpetui & irredimibiles?<br>An est quod in re familiari postules?<br>(130) En plena divitiis domus. Triclinia<font color = "#BBBBBB">*</font><br>Superba pictis lectulis & cubicula<br>Eburneis cubilibus, tua scrinia<br>Referta bysso, purpura, & holoserico,<br>Nostrum utriusque cultui. laquearia<br>(135) Et cuncta fulgent atria peristromatis,<br>Tapetibus & emblematis. purissimo<br>[<a href="Facsimiles/MacropediusLazarus1552/source/MacropediusLazarus1552p09.htm" target = "new">p. 9</a>]<br>Vino atque olivo exuberant penaria,<br>Cumulata farre & tritico granaria,<br>Bonisque onusta reliqua promptuaria.<br>(140) Armenta plurima, gregesque plurimi<br>In pascuis uberibus, agri tritici,<br>Siliginis, vini atque olivi fertiles.<br>Tanta quoque frugum hoc anno erit abundantia,<br>Ut nec apothecas autumem nec horrea<br>(145) Sufficere posse colligendis fructibus.<br>Quot inferet talenta nostro aerario<br>Haec tanta annonae copia? Et quibus omnia haec<br>Servabimus? Num sacrificis locupletibus?<br>Num sordido gregi atque inerti pauperum?<br><i>Try.</i> (150) Detestor hos. <i>Lae.</i> An liberis, quos nescias<br>Utrumne sint probi futuri an improbi,<br>Parcive nobis mortuis an prodigi?<br>Esto futuri sint probi. fraudabimus<br>Uterque nostrum genium? Itaque, Venus mea<br>(155) Edamus & bibamus hoc die, & omnibus<br>Quos fata utrique siverint, donec gulam<br>Titillat esca escamque gula diiudicat.<br>Cras namque (ut in proverbio) moriemur, &<br>Mox esse in aevum desinemus mortui.<br><i>Try.</i> (160) Me obtundis his sermonibus, nec est quod iis<br>Respondeam. Ergo fruamur his praesentibus<br>Donec libebit & licebit iuvenibus.<br>[<a href="Facsimiles/MacropediusLazarus1552/source/MacropediusLazarus1552p10.htm" target = "new">p. 10</a>]<br>Non transeat flos temporis. <i>Lae.</i> Iam mihi sapis.<br>Para igitur omnia quae gulam irritent, iube<br>(165) Vernis tuis rerum satagere. <i>Tr.</i> Iussero.<br><i>Lae.</i> Quid non huic persuadeam mulierculae,<br>Modo studeam blandirier? <i>Tr.</i> Cum Daetro ades,<br>Oeconome, sunt tibi quae foris praecepero.<br><i>Lae.</i> Iube instrui mensas & argentum elui,<br>(170) Sitque apparatus ferculorum splendidus.<br><i>Tr.</i> Hac te levem, Laemarge sollicitudine.<br>Novi ego probe, quid deceat in conviviis.<br>Tu modo tibi atque tuis famem & gulam addito.<br><i>Lae.</i> Licet, Obsequendum mulieri. Ingrediar domum, &<br>(175) Mutato amictu mox adibo Daemonem.<br><br><hr><br><table border = 0 cellpadding = 1><tr><td width = 333 align = center><h4><font size = +1>ACTUS. I. SCENA. III. Trimetri.</font><br><i>Oeconomus.&#160; &#160; Daetrus.&#160; &#160; Tryphera.&#160; &#160; Cynopa.</i></h4></td></tr></table><font size = +3>Q</font>Uid nos vocasti, domina? an est quod exsequi<br>Mandes? <i>Tr.</i> Emite duobus aut tribus aureis<br>Opsonia, viris quae decem suffecerint.<br>Ne parcite uni aut alteri sestertio,<br>(180) Ut quaeque sint lectissima. <i>Oec.</i> Hera curabimus.<br><i>Tr.</i> Curato tu, ne quicquam honori detrahas.<br>Curato Daetre sic coquas, ne quid gulae<br>Heri paret fastidium. <i>Dae.</i> Curabitur.<br><i>Tr.</i> Curate, longam ne moram cura pariat.<br>(185) Satagite. <i>Dae.</i> Et id curabitur. <i>Tr.</i> Cape sportu- [<a href="Facsimiles/MacropediusLazarus1552/source/MacropediusLazarus1552p11.htm" target = "new">p. 11</a>] lam. <i>Dae.</i> Hem.<br><i>Oec.</i> Praeter suum fiet hera morem dapsilis?<br>Noctua volat. Quis comes erit vel assecla,<br>Cum abiverim, Laemargo eunti ad Daemonem?<br>Sed commodum, Cynopa adest. Cynopa herus<br>(190) Te intus moratur aegrius. <i>Cyn.</i> Cynopa adest.<br><i>Oec.</i> Ingredere. Tu Daetre, ad forum sequere. <i>Dae.</i> Assequor.<br><br><hr><br><table border = 0 cellpadding = 1><tr><td width = 333 align = center><h4><font size = +1>ACTUS. I. SCENA .IIII. Trimetri.</font><br><i>Laemargus.&#160; &#160; Cynopa.&#160; &#160; Bronchus.&#160; &#160; Typhlus.</i></h4></td></tr></table><font size = +3>Q</font>Uid noster inquit Daemones? <i>Cyn.</i> Te sibi fore<br>Gratissimum, petitque ut ad se mox nihil<br>Cunctatus advoles, simul cum coniuge<br>(195) Et liberis, quod ampliter cupedias<br>Ientaculo paraverit. <i>Lae.</i> Cum coniuge<br>Et liberis? <i>Cyn.</i> Sic inquit. <i>Lae.</i> Etiam sanus est?<br>Habet quod agat uxor. nuces quoque liberi<br>Nondum reliquerunt suas. & eos meo<br>(200) Sinam adesse contubernio? <i>Cyn.</i> Saltem cupit<br>Te adesse quam primum sibi. <i>Lae.</i> Tu istac prius<br>Me veste purpurea indue. <i>Cyn.</i> Hem cedo dexteram. <i>Lae.</i> Hem<br>Tibi dexteram. fac byssus haec ex purpura<br>Decenter eniteat. cave sis, ne quod ad<br>(205) Decus vel ornatum attinebit negligas.<br><i>Cyn.</i> Enitar here pro viribus ne negligam.<br>[<a href="Facsimiles/MacropediusLazarus1552/source/MacropediusLazarus1552p12.htm" target = "new">p. 12</a>]<br><i>Bron.</i> Se dives hic festiva amictus purpura<br>Ientaculo Typhle sumptuoso praeparat,<br>Spectabo cuius aedibus se ingesserit,<br>(210) Si forte sit spes aliqua nostris ventribus.<br><i>Ty.</i> Quis dives hic? <i>Br.</i> Laemargus hic, gulosus hic,<br>Nam praeter hoc, nescio equidem, an siet viro<br>Vocabulum. In tanta omnium rerum inopia,<br>Nostrae inediae si qua, Typhle, nunc solatia<br>(215) Speranda sunt, &#224; ditibus speranda sunt.<br><i>Ty.</i> Verum quidem qu&#242;d Bronche ais, quod pauperes<br>Nihil queant impendere. Atqui divites<br>Nihil sinit tenacitas impendere.<br><i>Bro.</i> Tentanda res. <i>Lae.</i> Composita sat iam vestis est.<br>(220) Dactyliothecam porrige. <i>Cyn.</i> Hem tibi annulos.<br><i>Lae.</i> Hos pulveres festuculasque scopula<br>Caligis meis detergito, & sandaliis.<br><i>Cyn.</i> Faxo libens. <i>Ty.</i> Tam curiosus vestium<br>Cultus inopi mendiculo nil destinat?<br>(225) Nihilominus (uti Bronche ais) tentanda res.<br>Videto quo diverterit. <i>Bro.</i> Curavero.<br><i>Lae.</i> Sat. eamus hinc. foris moratur Daemones.<br><i>Cyn.</i> Morare adhuc. <i>Lae.</i> Quid adhuc morae? <i>Cyn.</i> Festucae adhuc<br>A tergo adhaerent. <i>Lae.</i> Expedi. <i>Cyn.</i> Sta paululum.<br><br><hr><br><table border = 0 cellpadding = 1><tr><td width = 333 align = center><h4><font size = +1>ACTUS. I. SCENA. 5, Trimetri.</font><br><i>Daemones.&#160; &#160; Lazarus.</i></h4></td></tr></table>[<a href="Facsimiles/MacropediusLazarus1552/source/MacropediusLazarus1552p13.htm" target = "new">p. 13</a>]<br>(230) <font size = +3>Q</font>Uid nunc moratur? eccum cum vincit suam<br>Uxorculam, se poliet usque meridiem. Hui,<br>Quis reptat huc mali ominis homo sordidus?<br><i>Laz.</i> Vidisse numquam te canis David pater<br>Iustum virum &#224; Deo relictum, aut illius<br>(235) Sobolem indigentem panibus, verum ego fame<br>Defecero, nisi quispiam refecerit.<br>Mi vir beate, quem Deus prae coeteris<br>Mortalium bonis beavit, obsecro<br>Vel miculam panis iube mihi porrigi.<br>(240) Quod tertius dudum dies illuxerit<br>Ex quo nec edi nec bibi nisi laticem<br>Subturbidum. <i>Daem.</i> Soletur ipse te Deus<br>Et adiuvet, nos hic tibi nil coximus.<br><i>Laz.</i> Vel miculam siccamve panis crustulam.<br><i>Daem.</i> (245) Prorepe ad aedes proximas; non mihi vacat<br>Tuis studere commodis. <i>La.</i> Te obsecro mei<br>Misereat. <i>Dae.</i> Ab hisne procul recedes aedibus,<br>Homo foetidissime? abi in malam crucem. locum<br>Concede dignioribus. <i>Laz.</i> Frater abeo.<br>(250) Ne quaeso mihi succenseas. Domine Deus<br>Explodor usque ab omnibus, non aliter ac<br>Scobs aut peripsema abiicior inutilis.<br>Hic purpuratus & annulatus comiter<br>Tractandus est. Experior hoc verissimum<br>(255) Quod dum superbit impius miser uritur.<br>[<a href="Facsimiles/MacropediusLazarus1552/source/MacropediusLazarus1552p14.htm" target = "new">p. 14</a>]<br>Sed hoc mihi unicum in omnibus solacium,<br>Quod pauperum su<i>or</i>um Deus miserebitur<br>Nec vota eorum prorsus interitura sunt.<br><br><hr><br><table border = 0 cellpadding = 1><tr><td width = 333 align = center><h4><font size = +1>ACTUS I. SCENA. VI. Trimetri.</font><br><i>Bronchus.&#160; &#160; Typhlus.&#160; &#160; Laemargus.&#160; &#160; Daemones.</i></h4></td></tr></table><font size = +3>I</font>Am tandem abacto Lazaro, Laemargus hic<br>(260) Accedit aedes Daemonis. Sequamur hunc,<br>Paulo quod ille sit hoc viro benignior.<br><i>Ty.</i> Si Lazarus repulsus est, quidnam spei<br>Nobis residuum? <i>Br.</i> Id experiri satius est.<br><i>Dae.</i> Laemarge salve. quid moratus hactenus?<br>(265) Iamdudum enim te expecto. <i>Lae.</i> Salve Daemones.<br>Res mihi fuit cum uxorcula. <i>Dae.</i> Quid ita? <i>Lae.</i> quod ad<br>Rem aliquanto avidior est. <i>Dae.</i> Id ingenium omnibus<br>Est insitum mulierculis. eamus intro<br>Et poculis haec elevemus toedia.<br><i>Lae.</i> (270) Scite mones, sequar; praei mi Daemones.<br><i>Bro.</i> Nunc introgressis ditibus nos gnaviter<br>Hoc occupemus ostium, ne putridus<br>Et cui solet plus gratiae impertirier,<br>Nos antevertat Lazarus. <i>Typh.</i> Ne cor tuum,<br>(275) Mi Bronche subeat ista cogitatio,<br>Nobisque quod fieri velimus, fratribus<br>Animo sinamus candido donarier,<br>Si praevenit nos Lazarus, locus prior<br>[<a href="Facsimiles/MacropediusLazarus1552/source/MacropediusLazarus1552p15.htm" target = "new">p. 15</a>]<br>Debetur illi, nec dolo quovis malo<br>(280) Nobis praeoccupandus est. Scio Lazari<br>Mentem (tametsi in summa inopia & inedia)<br>Tam candidam, ut ne miculam panis quidem<br>Praeripere cuivis gestiat. <i>Br.</i> Sed longius<br>Abactus est, sua purulenta ob hulcera, &<br>(285) Lento gradu repedat ob egritudinem.<br>Erimus priores eius absque iniuria.<br><i>Ty.</i> Mi Bronche nil incommodemus Lazaro,<br>Quod verus ipse filius sit Abrahae.<br>Et utinam habere fata post novissima<br>(290) Partem quietis merear hoc cum Lazaro.<br><i>Br.</i> Foribus priores adsumus. sta pon&#232; me.<br>Tibi proximus stet Lazarus. <i>Ty.</i> Stet Lazarus.<br><br><hr><br><table border = 0 cellpadding = 1><tr><td width = 333 align = center><h4>ACT. I. SCE. 7. Trimetri, ut superiores.<br>Lazarus.&#160; &#160; Typhlus.&#160; &#160; Bronchus.</h4></td></tr></table><font size = +3>S</font>Alvete fratres, quid spei pro his aedibus<br>Vobis refulsit, unde iam propulsus sum?<br><i>Ty.</i> (295) Nos novimus rem, & indoluimus, Lazare.<br>Hic admodum nobis parum affulget spei,<br>Nisi forte post ientaculum aliquas reliquias,<br>Quae familiae haud sint usui, nobis dari<br>Contigerit. <i>Laz.</i> O spem languidam. Malint suis<br>(300) Dare canibus, quam pauperi ipsas porrigant,<br>Rerum omnium ditissimi. <i>Ty.</i> Tentabimus;<br>[<a href="Facsimiles/MacropediusLazarus1552/source/MacropediusLazarus1552p16.htm" target = "new">p. 16</a>]<br>Quod si repulerit denuo, tolerabimus.<br>Neque enim sumus te digniores, Lazare:<br>Sed hoc die nihil alimenti nactus es?<br><i>La.</i> (305) Quid hoc die: iam tertius agitur dies,<br>Quod panem in os meum miser non intuli.<br>Dolor hulcerum, tormenta dira viscerum,<br>Et alumna mortis morte acerbior fames<br>Me indesinenter macerant, me concoquunt,<br>(310) Et o utinam me morte celeri finiant,<br>Quiete tandem quo cupita perfruar.<br><i>Ty.</i> Tui me amice Lazare miseret profecto,<br>Et pro virili te iuvare gestio,<br>Nec (ita Deus Abraham patris nostri me amet)<br>(315) Umquam bolum accipiam bonum, quem non libens<br>Et ultro tecum dividam. Sed obsecro<br>Te, ne mala haec quae pateris aut passurus es,<br>Mentem tuam labefaciant, sed omnia<br>Vincas pari patientia. Meminerimus<br>(320) Iob hulcerosi itemque coeci Tobiae,<br>Qui per fidem, innocentiam & tolerantiam<br>Meruere dici & esse amici & filii<br>Dei optimi & ter maximi. <i>La.</i> Bene me mones<br>Mi Typhle, quod nil debeat mihi haberier<br>(325) Virtute prius aut carius patientia,<br>Quam & hactenus cunctis mihi ingruentibus<br>Malis perinde atque clypeum opposui, neque<br>[<a href="Facsimiles/MacropediusLazarus1552/source/MacropediusLazarus1552p17.htm" target = "new">p. 17</a>]<br>Stultum quid his in omnibus contra Deum<br>(Si recta conscientia est) locutus sum.<br><i>Ty.</i> (330) Sit laus Deo nostro & patris nostri Abraham.<br><i>La.</i> Amen. Deus laudandus est in omnibus,<br>Nec quippiam nostris paratur viribus.<br>Laudandus est flagella sive immiserit<br>Sive ipsa tandem misericors retraxerit.<br>(335) Laudandus est de ipsa quoque patientia<br>Quam mentibus nostris benignus inserit.<br>Nam nostram eandem ob hoc potissimum adstruo,<br>Qu&#242;d ultro nobis &#224; Deo donata sit.<br>Eoque solo gloriamur nomine,<br>(340) Quod nos sibi ultro in filios quos corrigat,<br>Delegerit. Quapropter hoc mihi unicum est<br>Solatium, quod in his mihi doloribus<br>Non parserit. sed quasi scopon iaculantium<br>Me posuerit. scio namque quisnam dixerit.<br>(345) Fili cave, ne disciplinam negligas<br>Domini, neque ab eo (dum arguit) defeceris.<br>Quem nanque dominus diligit, castigat, &<br>Flagellat omnem filium quem suscipit.<br><i>Ty.</i> O Lazare, haec pii hominis est meditatio,<br>(350) Atque &#244; utinam ego mente tam facili queam<br>Hanc coecitatem perpeti. <i>Laz.</i> Sis bono animo.<br>In proximo est qu&#242;d &#224; Deo illustraberis.<br>At fata nostra in foribus esse conspicor.<br>[<a href="Facsimiles/MacropediusLazarus1552/source/MacropediusLazarus1552p18.htm" target = "new">p. 18</a>]<br><i>Ty.</i> Quid mihi futurum nescio. novit Deus.<br>(355) At te patris nostri Abrahae sinus manet.<br><i>Br.</i> Quousque tandem patre de nostro Abraham<br>Sine fruge disputabitis? Vestros logos,<br>Vestras manus, omnemque vestram industriam<br>Venatui componite, ut vescamini.<br><i>Ty.</i> (360) O Bronche Bronche pluris escam corporis<br>Putridi facis, quam permanentis spiritus.<br>Non absque fruge loquimur, ut tu existimas.<br><i>Br.</i> Non absque fruge, ubi ostium iam crepuerit,<br>Et exiet mox quispiam? Laemargus est,<font color = "#BBBBBB">*</font><br>(365) Nugamini (si diis placet) de spiritu.<br>An solus usque, Typhle, agam causam tuam?<br><br><hr><br><table border = 0 cellpadding = 1><tr><td width = 333 align = center><h4><font size = +1>ACTUS. I. SCENA 8. Trimetri.</font><br><i>Laemargus.&#160; &#160; Cynopa.&#160; &#160; Mendici.&#160; &#160; Bronchus.&#160; &#160; Typhlus.&#160; &#160; Lazarus.&#160; &#160; Daemones.</i></h4></td></tr></table><font size = +3>C</font>Ynopa, ades. Quid hoc ostium grex impudens<br>Hic obsidet? <i>Br.</i> Laemarge nobis obsecro<br>Pauxillulum aridi iube panis dari<br>(370) Famentibus. <i>Lae.</i> Secedite. <i>Ty.</i> Oro. <i>Laz.</i> Te obsecro.<br><i>Lae.</i> Secedite. heus sceleste ades. <i>Dae.</i> Quid improb&#232;<br>Servum evocat? <i>Lae.</i> Me commodum secutus es<br>Mi Daemones. <i>Dae.</i> Cur obsecro? miror etenim<br>Quidnam tuus celer volebat exitus.<br><i>Lae.</i> (375) Illiberale, & infidele, & reprobum est<br>Hominum hoc genus servilium, cui serii<br>[<a href="Facsimiles/MacropediusLazarus1552/source/MacropediusLazarus1552p19.htm" target = "new">p. 19</a>]<br>Negocii tuto nihil committitur.<br>Certum est Cynopen hunc domum ablegare, ne,<br>Si quippiam cum amiculis sive lepidis<br>(380) Meretriculis prodegero, ipse coniugi<br>Rem deferat. <i>Dae.</i> Facies quidem prudenter. hos<br>Nam proditores experimur crebriter.<br><i>Lae.</i> Heus furcifer, scelerum caput, quin advolas?<br><i>Cyn.</i> Adsum here, quid est? <i>Lae.</i> Infusa vina poculis?<br><i>Cyn.</i> (385) Infusa sunt. <i>Lae.</i> Redi domum, atque satage, ne<br>Quid imparatum invenero. redi. <i>Cyn.</i> Hem. <i>Lae.</i> Mane. <i>Cyn.</i> Hem.<br><i>Lae.</i> Dic coniugi nos adfuturos meridie.<br>Thrasoque dic, vino bibendo cantharum<br>Amplissimum paret, atque cyathos aureos.<br>(390) Toti deinde familiae dicturus es,<br>Chorum instruant, modos coaptent musicos,<br>Chorocytharistas & choraules ordinent,<br>Qui carmine excipiant revertentem, insuper<br>Inter epulas modulis suis nos recreent,<br>(395) Quod hunc diem genio dicare statuimus.<br><i>Cyn.</i> Facesso. Numquid aliud est quod exsequar?<br><i>Lae.</i> Nihil. <i>Cyn.</i> Valete. <i>Lae.</i> Nostra agamus ludicra<br>Et aleis & orbibus lusoriis<br>In atrio. <i>Daem.</i> Sic placet, & inter pocula.<br><i>Laz.</i> (400) Ah Daemones, te (obsecro) nostri misereat.<br><i>Lae.</i> Tun&#146; hunc nutris putridum gregem pro his aedibus<br>[<a href="Facsimiles/MacropediusLazarus1552/source/MacropediusLazarus1552p20.htm" target = "new">p. 20</a>]<br>Et assuefacis ad atrium istuc, Daemone?<font color = "#BBBBBB">*</font><br>Quin agis eos in maximam malam crucem?<br><i>Dae.</i> Merito increpas, quod hi ostium meum ita obsident,<br>(405) Ut vix queam ipse vel ingredi vel egredi.<br>Posthac tamen non patiar, Amolimini hinc,<br>Nisi fustibus scapulas velitis tundier.<br>Dudum ne te cadaverose hinc aspuli?<br>Quid huc redis? huc Dave, Geta, Palestrio!<br><i>Ty.</i> (410) Cedamus hinc, cedamus horum insaniae.<br><i>Bro.</i> Cedamus; &#224; ientaculo nonnulla spes<br>De partiendis reliquiis proponitur.<br>Prius oppleant gulam suam usque ad nauseam.<br><i>Cyn.</i> Monstri profecto aliquid alunt in aedibus.<br>(415) Qu&#242;d ne ego sciam, propellor illinc callide, &<br>Ne suspicentur, long&#232; abacti pauperes.<br>Aes prodigere, ductare scorta, aut foedius<br>Aliud parant. Scio quam tum herus tum Daemones<br>Sit pronus in libidinem. Abeo uti peragam<br>(420) Quod iussit, & curem cutem ientaculo.<br><i>Laz.</i> Nil asperum fratres mei ob contumeliam<br>Ex ore nostro profluat, verum magis<br>Hymnum Deo canamus, atque supplices<br>Patrem precemur optimum. <i>Ty.</i> Ita mi Lazare,<br>(425) Psalmum canamus quemlibet. Tu praecine.<br><br><hr><br><table border = 0 cellpadding = 1><tr><td align = center><h4>CHORUS. Versu Glyconico tetrastropho,<br>ex Psalmo. 86.&#160; &#160; &#160; &#160; <i>Lazarus.</i></h4></td></tr></table>[<a href="Facsimiles/MacropediusLazarus1552/source/MacropediusLazarus1552p21.htm" target = "new">p. 21</a>]<br><font size = -1>[muziekbalken]</font><br><font size = +3>A</font>Urem quaeso tuam mihi<br>Inclina dominans Deus,<br>Exaudique preces meas,<br>Cum sim pauper inops quoque.<br>&#160; &#160; REPETITIO <i>Typhli & Bronchi ad singulos quaternarios:</i><br>(430) Preces votaque pauperum<br>Exaudi dominans Deus.<br>&#160; &#160; &#160; &#160; LAZARUS.<br>&#160; &#160; Custodito animam meam<br>Quod sim sanctus, & ex tua<br>[<a href="Facsimiles/MacropediusLazarus1552/source/MacropediusLazarus1552p22.htm" target = "new">p. 22</a>]<br>Pendentem aure, Deus meus,<br>(435) Salvum fac famulum tuum.* <i>Preces votaque &c.</i><br>&#160; &#160; Me Deus miserare, qu&#242;d<br>Totam te invoco per diem,<br>Et me laetifica, qu&#242;d ad<br>Te levavi animam meam. <i>Preces votaque &c.</i><br>&#160; &#160; (440) Cum tu sis, domine, admodum<br>Suavis, mitis & omnibus<br>Qui te crebriter invocant,<br>Plurimae patientiae. <i>Preces votaque &c.</i><br>&#160; &#160; Qui rerum dominator es,<br>(445) Auri admitte preces meas.<br>Et dum te miser obsecro,<br>Voci intende meae obsecro.* <i>Preces votaque &c.</i><br>&#160; &#160; Cum instaret tribulatio,<br>Et multis premerer malis,<br>(450) Ad te vociferabar. &<br>Audisti gemitus meos. <i>Preces votaque &c.</i><br>&#160; &#160; Haud quaquam est similis tui<br>Inter milia numinum.<br>Non est qui valeat Deus,<br>(455) Factis facta tua assequi. <i>Preces votaque &c.</i><br>&#160; &#160; Gentes cunctae aderunt tibi, ad-<br>Orantes tua numina,<br>Et tuum domine inclitum<br>Nomen glorificaverint. <i>Preces votaque &c.</i><br>[<a href="Facsimiles/MacropediusLazarus1552/source/MacropediusLazarus1552p23.htm" target = "new">p. 23</a>]<br>&#160; &#160; (460) Nam tu magnus es, & facis<br>Miranda in solo & in polo.<br>Tu solus Deus es, neque<br>Praeter te deus ullus est. <i>Preces votaque &c.</i><br>&#160; &#160; Deduc me domine in via<br>(465) Tua, ut absque dolo queam<br>Ingredi, affice cor meum<br>Ut nomen timeat tuum. <i>Preces votaque &c.</i><br>&#160; &#160; Toto in corde meo Deus<br>Meus te celebravero<br>(470) Atque glorificavero<br>Nomen perpetu&#242; tuum. <i>Preces votaque &c.</i><br>&#160; &#160; In me facta tua est enim<br>Haec clementia maxima;<br>Nam traxisti animam meam<br>(475) Clemens tartaro ab infimo. <i>Preces votaque &c.</i><br>&#160; &#160; Insurgunt Deus impii in<br>Me, coetusque potentium<br>Quaesiv&#234;re animam meam,<br>Nec tui rationem habent. <i>Preces votaque &c.</i><br>&#160; &#160; (480) Verum cum dominans Deus<br>Sis clemens miserans quoque,<br>Tardus ad nemesin, citus<br>Ad dandam veniam reo. <i>Preces votaque &c.</i><br>&#160; &#160; Me clemens miserum aspice, &<br>(485) Da sceptrum puero tuo,<br>[<a href="Facsimiles/MacropediusLazarus1552/source/MacropediusLazarus1552p24.htm" target = "new">p. 24</a>]<br>Salvum fac quoque filium,<br>Quem peperit tibi vernula. <i>Preces votaque &c.</i><br>&#160; &#160; Fac mecum, Deus, in bonum<br>Signum, ut erubeant mei<br>(490) Osores, videantque quod<br>Me soleris & adiuves. <i>Preces votaque &c.</i><br><a name = "Tweede"><table border = 0 cellpadding = 12><tr><td width = 408 align = center><a href ="#Derde"><img align=bottom alt=Continue border = 0 src=../Stijl/Goudstaf.gif width=379></a></td></tr></table><table border = 0 cellpadding = 1><tr><td width = 333 align = center><h4><font size = +1>ACTUS secundi. SCENA prima.</font><br><font size = -1>TETRAMETRI</font>.<br><i>Cynopa.&#160; &#160; Thraso.&#160; &#160; Daetrus.</i></h4></td></tr></table><font size = +3>R</font>Es admodum morosa mulier in aedibus, cui nihil<br>Fieri potest quin improbet, perpetuo amara & aspera,<br>Quae vix sinit pane atro & atro caseo ientarier.<br>(495) Hero meo malim domi inservire centies, quam huic semel.<br><i>Thr.</i> Si impenderemus plus decuplo quam voramus, mitius<br>Uterque nos tractaret, immo aequaret ipsis liberis.<br>Fortasse fert subinde hera aegre, quod agimus manu aut pede, at<br>Quod dentibus sic agimus & quod faucibus, id aegerrime.<br><i>Cyn.</i> (500) Mirum quod in minutulis tam sint avari ac sordidi,<br>Qui in sumptuoso epulo parando, civibus multo sient<br>Profusiores ceteris. <i>Thr.</i> Natura propria divitum est,<br>Servare minima sordid&#232; et maxima nimis profundere.<br>Sed quicquid egerint heri (nisi durius plecti velint)<br>(505) Et sustinere & abstinere (ut inquiunt) servos decet.<br>[<a href="Facsimiles/MacropediusLazarus1552/source/MacropediusLazarus1552p25.htm" target = "new">p. 25</a>]<br>Nos itaque herus quod iusserat tibi, satagamus exsequi.<br>Mensam instruamus, lectulos sternamus, atque pocula<br>Pure eluamus, Frondibus dein atrium exornemus, &<br>Chorum ex ephebis & puellis ordinemus consonum,<br>(510) Ne sit qu&#242;d oculos introgressi offendat aut bilem excitet.<br><i>Cy.</i> Recte mones. Iam tandem adest coquus gravis cupediis.<br>Iurgabitur scio, et arguet nos otii. <i>Dae.</i> Quid h&#238;c foris<br>Nugamini? Nihil est in aedibus quod exigatis? <i>Th.</i> Est.<br>Sed te morati te sequemur praevium. Sequamur hunc.<br><i>Cy.</i> (515) Vides canistrum quot sequantur ultro parasiton greges.<br><i>Thr.</i> Quos tu mihi parasiticos narras greges? An sordidos<br>Illos canes, coecos, scabros claudosque qui sagacius<br>Obsonium assequi solent quam damulas molossici?<br><i>Cyn.</i> Illos volebam sordidos. Eamus intro et hunc gregem<br>(520) Foribus seratis arceamus aedibus. <i>Th.</i> Praei, sequor.<br><br><hr><br><table border = 0 cellpadding = 1><tr><td width = 333 align = center><h4><font size = +1>[ACTUS II.] SCENA II. Tetrametri.</font><br><i>Bronchus.&#160; &#160; Typhlus.</i></h4></td></tr></table><font size = +3>A</font>Vibus malis canistron id sumus secuti ut auguror.<br>Avibus malis huc venimus, velut ex foribus his colligo.<br><i>Ty.</i> Ut ominaris semper infoelicia. ecquid Bronche in his<br>Foribus mali aut inauspicatum cernitur? <i>Br.</i> Quod aedibus<br>[<a href="Facsimiles/MacropediusLazarus1552/source/MacropediusLazarus1552p26.htm" target = "new">p. 26</a>]<br>(525) His erimus exclusissimi. <i>Ty.</i> Qui, Bronche, qui? <i>Bro.</i> Servi improbi<br>His clathra portis obdidere ferrea, ut longissime<br>Nos arceant ab atrio, adeoque &#224; canistri edulio.<br><i>Ty.</i> Fortasse in his non habitat aedibus Dativus (ut solet<br>Dici) sed Ablativus epulo quispiam. <i>Br.</i> Certissimum.<br>(530) Nam quamquam is est argenti & auri copia ditissimus,<br>Bysso suavi splendidaque purpura vestitur &<br>Quotidie opipare & delicate epulatur, attamen nihil<br>Impartit indigentibus, quod ipse ab annis data opera,<br>Typhle deprehendi pluribus. <i>Ty.</i> Fortasse captas amplius<br>(535) Mendiculo quam convenit. Pol divites sestertios<br>Non largiuntur integros, sicut neque chlamydas integras,<br>Artocreas nec integras. Pane arido ac tenui stype<br>Nostra omnium mendicitas contenta sit. <i>Bro.</i> Contenta sit,<br>Sed nec parum nec grande cuivis porrigit, quamvis siet<br>(540) Aut nudior Laeberide, aut pauperior Iro seu Codro.<br><i>Ty.</i> Saltem lubens nobis dabit frusta sibi decidentia.<br><i>Bron.</i> Licet manus pedesque cum polypo prae inedia devores,<br>Ne miculam panis quidem pietate motus porriget,<br>Ut eum suae pingues ofellae electilesque strangulent,<br>(545) Ventremve crassum lauta fercula dissecent. <i>Typh.</i> Meliora nos<br>Decet ominari ditibus, partem quibus debemus heu<br>Nostrae salutis maximam, quotquot sumus coeci, scabri,<br>[<a href="Facsimiles/MacropediusLazarus1552/source/MacropediusLazarus1552p27.htm" target = "new">p. 27</a>]<br>Claudive, et id genus homines miserrimi. Quid igitur huc<br>Divertimus, si ab hoc nihil nobis futurum commodi?<br>(550) Si eleemosina speranda nulla Daemonis sub aedibus,<br>Praestaret aliam (ut inquiunt) quercum excutere, quam in hoc loco<br>Captare ventos retibus, poscereve aquas &#232; pumice.<br><i>Bro.</i> Audi. Vir hic pietate motus nil duit, veruntamen<br>Superare quod canibus solet, nobis subinde obtruditur?<br>(555) Paulum moremur ad ostium hoc iam proximi, ne forte quis<br>Nos antevertat, & occupet locum aptiorem quaestui.<br>Nam video quosdam incognitos huc advolantes eminus<br>Et hulcerosum Lazarum. <i>Ty.</i> Nil obfuturus Lazarus.<br><br><hr><br><table border = 0 cellpadding = 1><tr><td width = 333 align = center><h4><font size = +1>[ACTUS. II.] SCAENA. III. Trimetri.</font><br><i>Molobrus cum puero.&#160; &#160; Lazarus.</i></h4></td></tr></table><font size = +3>Q</font>U&#242; reptat hic homo sordidus? <i>Pu.</i> Nescio equidem,<br>(560) Nisi ad huius aedes divitis, nam ad ostium<br>Hoc proximum plures manere conspicor.<br><i>Mo.</i> Rect&#232;. hic erit fortasse visceratio,<br>Panumve distributio. <i>Pu.</i> Ipsum suspicor,<br>Iterque nostrum commod&#232; huc defleximus.<br><i>Mol.</i> (565) Qu&#242; tu hulcerose reptitas? <i>Laz.</i> Aedes ad has<br>Viri propinqui divitis. <i>Mol.</i> Quid dives hic<br>Impartietur indigentibus? stypes<br>Carnesve, an ex pietate panes candidos?<br>[<a href="Facsimiles/MacropediusLazarus1552/source/MacropediusLazarus1552p28.htm" target = "new">p. 28</a>]<br><i>Laz.</i> Nescio mi amice quid mod&#242; hic sperabimus?<br>(570) Non ampliter solet hic sua impartirier.<br>Utinam mihi liceat viri mensae opiparae<br>Impun&#232; legere decidentes miculas,<br>Et pellere extremam famis molestiam<br>In maxima hac rerum omnium penuria,<br>(575) Mecum profecto bene actitatum plauderem.<br><i>Mo.</i> Linquamus hunc. quo avertat hinc nostros gradus,<br>Amplius & ipse accipiat, haec commentus est.<br><i>Laz.</i> Non comminiscor quicquam in hoc negocio.<br>Properate & experimini. vobis velim<br>(580) Plus obvenire quam mihi speraverim.<br><i>Mol.</i> Hic hypocrita est, prorepat in malam crucem.<br><i>Pu.</i> Vah purulente, tu dolo nos falleres?<br><i>Laz.</i> Domine Deus, quousque tandem in hac miser<br>Convalle lachrymarum, in hoc ergastulo<br>(585) Carnis putridae, hominum manebo opprobrium,<br>Plebis manebo abiectio? Quando veniam, &<br>Parebo coram te, hoc solutus corpore?<br>Fiat tamen non mea voluntas, sed tua.<br>Procumbam in hac umbra, & morabor gratiam.<br><br><hr><br><table border = 0 cellpadding = 1><tr><td width = 333 align = center><h4><font size = +1>[ACTUS II.] SCAENA QUARTA.</font><br><i>Molobrus</i> [<i>cum puero</i>]<i>.&#160; &#160; Bronchus.&#160; &#160; Typhlus.</i></h4></td></tr></table>(590) <font size = +3>S</font>Alvete, fratres atque amici. <i>Br.</i> Tu quoque<br>Salve, peregrine. Unde te venisse in hanc<br>Nostram Palestinam putabimus? Tuo<br>[<a href="Facsimiles/MacropediusLazarus1552/source/MacropediusLazarus1552p29.htm" target = "new">p. 29</a>]<br>Siquidem videmus aliam inesse vultui<br>Formam & colorem aliumque cultum vestibus.<br><i>Mol.</i> (595) Laconicos vobis Lacon statum meum &<br>Quaestum explicabo. Rebus infortunio<br>Luxuve decoctis, peragrata Hellade<br>Deveni in Asiam, & post Phrygas, Arabas, Syros,<br>In his locis me cernitis, tantummodo<br>(600) Fretum lyra, ioco atque mendicabulo.<br>Habetis itaque me parem vobis brevi<br>Fortunula. Si vultis aedes divitum<br>Mihi indicare praevii, ego bomolochia,<br>Cantu, & lyra, ventri gulaeque consulam.<br>(605) Nec deerit aes marsupiis, nec edulium<br>Sitarchiis. <i>Br.</i> Quid Typhle respondebimus?<br><i>Ty.</i> Rem offerret hic pulcherrimam. si tam foret<br>Proba atque honesta, quam videtur utilis.<br>Nos commodum nil ducimus, nisi quod simul<br>(610) Probum atque honestum iudices. <i>Bro.</i> Quid igitur est,<br>Qu&#242;d plurimum dici solet, doctis quoque,<br>Honestum id esse quod admodum sit utile?<br>Ego satis honestum iudico id quod commodat.<br><i>Ty.</i> O Bronche Bronche non sapis quae sunt Dei.<br>(615) Hec te pater coelestis haud docet, at caro<br>Tibi suggerit. Nam quamlibet docti sient,<br>Qui haec praedicant, coecutiunt; immo magis<br>Tota via errant plurimum. <i>Br.</i> Errant. <i>Ty.</i> Coeterum<br>[<a href="Facsimiles/MacropediusLazarus1552/source/MacropediusLazarus1552p30.htm" target = "new">p. 30</a>]<br>Tu quisquis es, nostro gregi addi non vales,<br>(620) Qui sanus & robustus es. quod colligo ex<br>Logis tuis. Nugis omissis improbis,<br>Manus honestis applica laboribus.<br>Ne divites quod destinant pauperibus, id<br>Tu devores, & evomas novissim&#232;,<br>(625) Coram superno iudice. <i>Mol.</i> En didascalum,<br>Qui plus satis iam victitavit lolio. An est<br>Quicquam prius praestantiusve commodo?<br>Dum extis pluit, non recipienda lancibus?<br>Tiresia abi tu coecior. Iam tibi loquor,<br>(630) Dux claudicans, mecumne vis paciscier?<br><i>Br.</i> Videre tu nostrae quidem inopiae prob&#232;<br>Consulere, sed religio ab hoc discedere est,<br>Cui dedidi me iam diebus plusculis.<br>Ex ordine asta, si velis, non te sequar,<br>(635) Nec duxero, contentus hac mea inedia,<br>Mage quam tuis extis suavioribus.<br><i>Ty.</i> Sic Bronche, sic virum beatum praedicat<br>Psaltes eum, cui Deus spes eius est,<br>Nec vanitates respicit, falsas quoque<br>(640) Vesanias. <i>Bro.</i> Solatur haec me cantio,<br>Mi Typhle, nec dum vixeris te deseram.<br><i>Mol.</i> Coecutiens dux coeco adest. Iam faxo ut hic<br>Pro his aedibus suscipiar ipse in atrium.<br>Vos velut inertes longius abigamini.<br>[<a href="Facsimiles/MacropediusLazarus1552/source/MacropediusLazarus1552p31.htm" target = "new">p. 31</a>]<br>(645) Accine, puer, cum tripudio fidibus meis.<br>Caveque ab iis quos Iuppiter signaverit.<br><i>Pu.</i> Quibus putas? <i>Mo.</i> Claudis, scabris coecisque, et id<br>Genus aliis hominibus usque subdolis.<br>Iam accine lyrae, saltaque iustis gestibus.<br>(650) Cedamus huc. <i>Pu.</i> Sequor. Valete, sordidi.<br><br><hr><br><font size = -1>[muziekbalken]</font><br>[<a href="Facsimiles/MacropediusLazarus1552/source/MacropediusLazarus1552p32.htm" target = "new">p. 32</a>]<br><font size = -1>[muziekbalken]</font><br><br><table border = 0 cellpadding = 1><tr><td align = center><h4>CHORUS.<br>Per Molobrum puerum & mendicos<br>Ex capite. 2. Ecclesiastae.</h4><font color = "#BBBBBB">*</font></td></tr></table><font size = +3>S</font>Truxi magnificas domos,<br>Plantavi quoque vineas,<br>Amoenis & in hortulis<br>Diverso genere arbores<br>(655) Sevi fructiferas mihi, &<br>Piscinas sata quae irrigent<br>Produxi scaturigine.<br><table border = 0 cellpadding = 1><tr><td width = 393><i>Mend.</i> Inter stulta & inania<br>Haec sunt maxima vanitas.</td></tr></table>&#160; &#160; &#160; &#160; (660) Quaesivi mihi servulos<br>Ancillasque domesticas,<br>Armenta atque ovium greges,<br>Prae cunctis quoque regibus<br>Qui sunt quique futuri erunt.<br>(665) Cum auro opes mihi plurimas<br>Rasi ex urbibus atque agris. &#160; &#160; <i>Mend. Inter stult.</i><br>&#160; &#160; &#160; &#160; Cantantes pueros mihi<br>[<a href="Facsimiles/MacropediusLazarus1552/source/MacropediusLazarus1552p33.htm" target = "new">p. 33</a>]<br>Concivi atque puellulas,<br>Omnes delicias quoque<br>(670) Nati quas hominum expetunt,<br>Pro vino aurea pocula<br>Fundendo, & Ganimedeas<br>Qui Bacchum mihi misceant. &#160; &#160; <i>Mend. Inter stult.</i><br>&#160; &#160; &#160; &#160; Quam nactus sapientiam<br>(675) Mecum perstat in omnibus.<br>Non negavi oculis meis,<br>Permisi quoque cor meum<br>Partis usque fruiscier.<br>Hanc partem ratus optimam<br>(680) Voluptate fruiscier. &#160; &#160; <i>Mend. Inter stult.</i><br><a name = "Derde"><table border = 0 cellpadding = 12><tr><td width = 408 align = center><a href ="#Vierde"><img align=bottom alt=Continue border = 0 src=../Stijl/Goudstaf.gif width=379></a></td></tr></table><table border = 0 cellpadding = 1><tr><td width = 333 align = center><h4><font size = +1>ACTUS tertii SCENA prima.</font><br><i>Trimetri, ut reliqui omnes.<br>Tryphera.&#160; &#160; Bronchus.&#160; &#160; Typhlus.<br>Molobrus.&#160; &#160; Ancilla.&#160; &#160; Lazarus.</i></h4></td></tr></table><font size = +3>Q</font>Uis foetor hic prae foribus? Amolimini hinc<br>Fex hominum ab aedibus meis longissime,<br>Qui a&#235;ra situ, paedore, pure, & sordibus<br>Corrumpitis. Volo liberas aedes meas<br>(685) A putido hoc hominum genere servarier.<br><i>Br.</i> O domina te mei misereat obsecro,<br>Qui ferme ab incunabulis claudus, nihil<br>Laboris efficere queo. <i>Tr.</i> Non audio. <i>Bro.</i> Heu.<br>[<a href="Facsimiles/MacropediusLazarus1552/source/MacropediusLazarus1552p34.htm" target = "new">p. 34</a>]<br><i>Ty.</i> O domina te mei misereat obsecro,<br>(690) Qui matris ab utero usque in hunc tristem diem<br>Solis iubar videre non potui miser.<br>Miser vir is qui coecus est, domina mea,<br>Miserrimusque prae omnibus mortalibus.<br>Quare parum age mihi impartias. <i>Tri.</i> Non audio <i>Ty.</i> Heu.<br><i>Br.</i> (695) Eia domina. <i>Tri.</i> Non audio. Amolimini hinc,<br>Nisi si velitis fustibus propellier.<br>Heus Thraso ades. Cynopa, ades, procul aedibus<br>Hi sordidi in malam crucem nolint velint<br>Abigendi erunt. Neque te quidem novissimum<br>(700) Qui poplite flexo supplicas, admisero. <i>Laz.</i> Heu.<br><i>Tri.</i> Omnem semel statui hunc gregem disperdere,<br>Facient sibi tributariam domum meam<br>Vilissimi? Amodo nemini vel miculam<br>Impartiar nisi forte quae canibus meis<br>(705) Residua sint. <i>Laz.</i> Haec sit utinam mea portio.<br><i>Tr.</i> Quis tu peregrine? aut tibi quae patria? aut<br>Ad sacculum quod adegit infortunium?<br><i>Mo.</i> Molobrum vides Laconicum, rei meae<br>Me familiaris adegit huc profusio;<br>(710) Cantus, iocus, chelysque ventri consulit.<br>Si mea opera placet utier, iube ingredi.<br>Videbimur tibi plura multo in aedibus<br>Praestare quam promittere. Hic quae audita fort&#232;<br>[<a href="Facsimiles/MacropediusLazarus1552/source/MacropediusLazarus1552p35.htm" target = "new">p. 35</a>]<br>Aut visa sunt, stupido huic gregi ac bardo acta sunt.<br><i>Tr.</i> (715) Te pro mea sententia iam nacta sum,<br>Ut hoc die modos agas, chorum instruas,<br>Viroque ducas obvium, qui pluribus<br>Iunctis sibi procedet ad convivium.<br><i>Mo.</i> Quod iusseris lepid&#232; exsequar. <i>Tr.</i> Sta paululum.<br>(720) Ingredere, Abra, & Thrasum & Cynopen evoca,<br>Qui me vocantem exiliter non audiunt.<br><i>Anc.</i> Ibo hera, & eos vocabo. Vin&#146; reditura sim,<br>An aliud expedire in aedibus iubes?<br><i>Tr.</i> Ne regrediare, sed stude, qu&#242; singula ad<br>(725) Convivium quae pertinent parata sint.<br><i>Anc.</i> Parata erunt. <i>Tri.</i> Dices quoque familiae meae,<br>Vernaculis & liberis, ut se parent<br>Odae & choro, qu&#242;d mox herus venturus est.<br>Nec pro tibicine amodo sint anxii,<br>(730) Quod ultro sese hic obtulit, qui agat modos.<br><i>Anc.</i> Sic dixero, faxoque cuncta nitida sint.<br><i>Tr.</i> Abi. Hunc gregem tenebriconum non queam<br>Propellere? <sup>___________________________________</sup><br><br><hr><br><table border = 0 cellpadding = 1><tr><td width = 333 align = center><h4><font size = +1>[ACTUS TERTII] SCENA SECUNDA.</font><br><i>Cynopa.&#160; &#160; Tryphera.&#160; &#160; Thraso.</i></h4></td></tr></table><sup>___________</sup> <font size = +3>A</font>Dsumus hera, nos vocaveras?<br><i>Tr.</i> Vocaveram. Quid me foris moramini?<br><i>Cyn.</i> (735) Canibus cibandis occupati neutiquam<br>Te audivimus. dic quid velis nos exequi.<br>[<a href="Facsimiles/MacropediusLazarus1552/source/MacropediusLazarus1552p36.htm" target = "new">p. 36</a>]<br><i>Tri.</i> Tu Thras0 duc hos intro, & ocyus optimo<font color = "#BBBBBB">*</font><br>Cibo atque Iaccho exhilara. <i>Thr.</i> Agam fideliter.<br><i>Tri.</i> Fustem deinde querneum cum aptaveris,<br>(740) Reverte, ut hos vilissimos & improbos<br>Homines propellas aedibus. <i>Th.</i> Factum puta:<br><i>Tr.</i> Quid est tibi in panario? <i>Cy.</i> Nil praeter has<br>Canum reliquias pauculas, quas canibus his<br>Bipedibus animi gratia obiicere statui,<br>(745) Quo tu quoque videas foris lepidissimam<br>Captantium rem ludicram. <i>Tri.</i> Placet, obice,<br>Abeant ut in rem pessimam. <i>Cy.</i> Heus vos prendite.<br><i>Tr.</i> Hahahe. canum in morem alter alteri bolum<br>Praeripere fraude gestiunt. Pol claudus hic<br>(750) Non claudicat, coeco suo optima subtrahit.<br>Solus scabrosus nil capit, propter suam<br>Ignaviam aut inertiam. <i>Cyn.</i> Heus abite nunc,<br>Si non velitis fustibus lumbifragium<br>Mox perpeti. <i>Tri.</i> Nisi cesserint mox Thraso eos<br>(755) Aspellet hinc verberibus. Heus, Tu nuncia<br>Hero apparata singula. <i>Cyn.</i> Hem, facesso hera.<br><i>Tr.</i> Ibo intro, ut huc Thrasus morator exeat.<br><br><hr><br><table border = 0 cellpadding = 1><tr><td width = 333 align = center><h4><font size = +1>[ACTUS III.] SCAENA III.</font><br><i>Lazarus.&#160; &#160; Bronchus.&#160; &#160; Thraso.&#160; &#160; Typhlus.</i></h4></td></tr></table><font size = +3>O</font> Bronche Bronche, ut impie ac dolose agis,<br>Qui non modo bolum mihi palam eripis,<br>(760) Sed clanculo imponis viro de te hactenus<br>[<a href="Facsimiles/MacropediusLazarus1552/source/MacropediusLazarus1552p37.htm" target = "new">p. 37</a>]<br>Bene merito. Sed videat aequus arbiter.<br><i>Br.</i> Tace, iace, & putresce sordibus tuis<br>Scaber. quid omnium quae habebas surpui?<br><i>Thr.</i> Adhucne statis, adhucne restitatis hic<br>(765) Genus hominum improbissimum & vilissimum? <i>Bro.</i> Hui.<br><i>Thr.</i> Iam (nisi manus mihi stupescant) fustibus<br>Ita vos [meis] emolliam, ut tum brachiis<br>Tum cruribus pax comminutis, haud secus<br>Ac polypus exosses solo incubetis. <i>Bro.</i> Hau.<br><i>Thr.</i> (770) Quin cedis hinc, qui (ut audio) imponis aliis<br>Technis tuis? <i>Br.</i> Qui cesserim, qui claudico<br>Miserrimus? <i>Thr.</i> Iam claudica. <i>Br.</i> Heu. <i>Thr.</i> Iam claudica. <i>Bro.</i> Heu.<br><i>Thr.</i> Iam claudica. <i>Bro.</i> Heu me miserum, ut hic mihi panis est<br>Acerbus & durissimus. <i>Th.</i> Quid tu quoque<br>(775) Moraris hic, palpator improbissime?<br><i>Ty.</i> Quo abibo, qui solis iubar non intuor<br>Hoc absque duce? <i>Th.</i> Duce hoc abi. <i>Ty.</i> Heu. <i>Thr.</i> Duce hoc abi. <i>Ty.</i> Heu.<br><i>Thr.</i> Duce hoc abi. <i>Ty.</i> Heu miserrimum, qui nihil ab his<br>Refero aedibus nisi verberum amplas copias.<br>(780) Mi Bronche iam virtute qua vales praei.<br>Te ego pone cespitans sequar. Nobis Deus<br>Reponat hanc calumniam in sinu Abrahae.<br>In Lazarum nunc hulcerosum saevius<br>Multo (qu&#242;d ereptare neutiquam valet)<br>[<a href="Facsimiles/MacropediusLazarus1552/source/MacropediusLazarus1552p38.htm" target = "new">p. 38</a>]<br>(785) Grassabitur, qui ut optimusque & mitis est<br>Tergum est daturus coestibus. Spectemus haec<br>Quamquam dolenda hinc eminus. <i>Thr.</i> Quid tu omnium<br>Quos fert humus spurcissime, necis pabulum, &<br>Orci cibus non hinc abis? non hinc abis?<br>(790) Non hinc abis? <i>Laz.</i> Heu me. <i>Th.</i> Vel ad corvos, vel in<br>Baratrum, vel in malam crucem? <i>La.</i> O domine Deus<br>Vide obsecro hunc meum laborem, & hanc meam<br>Abiectionem, & omnium mihi propitius<br>Remitte noxam criminum, quia solus es<br>(795) Qui tum laborem tum dolorem respicis.<br><i>Th.</i> Quid murmuras? quin suspicis? <i>Laz.</i> Sine me obsecro<br>Nostrae morae tibi amice causam dicere.<br><i>Th.</i> Quam? dic brevibus, neque enim tibi (quamquam improbo)<br>Invideo tantum temporis. <i>Laz.</i> Videsne me<br>(800) Miserrimum? <i>Thr.</i> Video equidem, quem fustibus<br>Miseris modis modo contudi. <i>Laz.</i> Videsne me<br>Ade&#242; hulceroso corpore, ut pedes meos<br>Non nisi dolore maximo reptandoque hinc<br>Promoveam? Adhaec iam tertius agitur dies,<br>(805) Qu&#242;d dempta aqua, ob tantam omnium rerum inopiam,<br>Neque calidum, neque frigidum (velut inquiunt),<br>Nec aridum, nec humidum in os meum intuli.<br>Nam quod Cynopa impartiit modo largiter,<br>Non mihi sed aliis commodat. Sine ergo me<br>(810) Pro heri iacere foribus, ut vel miculis<br>[<a href="Facsimiles/MacropediusLazarus1552/source/MacropediusLazarus1552p39.htm" target = "new">p. 39</a>]<br>Quae mensae herili decidunt merear miser<br>Utcumque refocillarier. Nam si mihi<br>Defuerit hoc die edulium, non vixero<br>Usque in crastinum. <i>Thr.</i> Vivas licet vel oppetas,<br>(815) Nil proficis. Non te sinam pro foribus his<br>Decumbere. <i>Laz.</i> Heu. <i>Thr.</i> Te surrige. hac herus domum<br>Se conferet. ne pestilens foetor tuus<br>Naribus heri mei oboleat. Surge ocyus.<br>Quo genio in hoc (malum) cadaver incidi?<br>(820) Sequere me, & huc te promove, quo te traham.<br><i>La.</i> Sequor libens. <i>Th.</i> Iaceto ab hac parte aedium<br>Per gratiam, nil impetraturus tamen,<br>Ut autumo. Hei, cadavere hic putidior est!<br>Recipere me domum necesse est, quod gradu<br>(825) Celeri Cynopa regrediens certo indicat<br>Instare tempus prandii. Quo smegmate,<br>Sapone quo manus meas hoc pure & his<br>Putoribus piabo, prorsus nescio.<br><br><hr><br><table border = 0 cellpadding = 1><tr><td width = 333 align = center><h4><font size = +1>[ACTUS III.] SCAENA QUARTA.</font><br>HYMNUS <i>Lazari, Cum mendicis, Ex Psalmo</i> 13,<i> Usque quo domine oblivisceris &c. Iambico dimetro tetrastropho. Eiusdem toni cum praecedente. Aurem quaeso, &c.</i></h4></td></tr></table><font size = +3>Q</font>Uousque eris mei immemor<br>(830) Miserrimi domine Deus?<br>Quousque vultum amabilem<br>A me reflectes obsecro?<br>[Repetitio:<br>&#160; &#160; <i>Mend.</i> In Abrahae sinu quies<br><font color = "#BBBBBB">*</font> &#160; &#160; &#160; &#160; Solabitur nos, Lazare.]<br>[<a href="Facsimiles/MacropediusLazarus1552/source/MacropediusLazarus1552p40.htm" target = "new">p. 40</a>]<br>&#160; &#160; Quousque curis cor meum<br>Vanissimis afflixero,<br>(835) Quae animam meam maeroribus<br>Noctu diuque macerant?<br>&#160; &#160; <i>Mend.</i> In Abrahae sinu &c. <i>ut infra.</i><br>Quousque cristas erigens<br>Hostis meus me deprimet?<br>Domine Deus, me respice, ut<br>(840) Exaudias preces meas.<br>&#160; &#160; <i>Mend.</i> In Abrahae sinu &c. <i>ut infra.</i><br>Oculos meos illumina,<br>In morte ne umquam obdormiam,<br>Ne quando praevaluisse se<br>Contra me iniquus iactitet.<br>&#160; &#160; <i>Mend.</i> In Abrahae sinu &c. <i>ut infra.</i><br>(845) Si movear, exultaverint<br>Qui me premunt hostes mei.<br>Speravi at ego super tua<br>Nitarque misericordia.<br>&#160; &#160; <i>Mend.</i> In Abrahae sinu &c. <i>ut infra.</i><br>Laetabitur quoque cor meum in<br>(850) Tuo salutari. Canam<br>Qui bona mihi tribuit Deo, &<br>Altissimo eius nomini.<br><table border = 0 cellpadding = 1><tr><td align = center width = 282>REPETITIO Typhli & Bronchi a lon-<br>ge stantium ad singulos versus:</td></tr></table>&#160; &#160; In Abrahae sinu quies<br>&#160; &#160; Solabitur nos, Lazare.<br><i>Bro.</i> (855) Crepunt fores, cedamus hac in viculum. <i>Ty.</i> Hem.<br><br><hr><br>[<a href="Facsimiles/MacropediusLazarus1552/source/MacropediusLazarus1552p41.htm" target = "new">p. 41</a>]<br><table border = 0 cellpadding = 1><tr><td width = 333 align = center><h4><font size = +1>[ACTUS III.] SCENA V.</font><br><i>Cynopa solus.</i></h4></td></tr></table><font size = +3>I</font>Am strata mensa, cibus paratus, & Chorus<br>Instructus est, solos qui edant requirimus.<br>Sed commodum, se promovent ex aedibus<br>Herus cum amico Daemone, atque e viculo<br>(860) Fratres sequuntur quattuor. Miror equidem<br>Abesse quintum, eumque natu maximum.<br>At propter illum infecta res non manserit.<br>Iam tempus est Chorum foras vocarier;<br>Ne posteaquam se viri sociaverint,<br>(865) Nos imparatos occupent. Prodite nunc,<br>Quotquot Chorum acturi eritis. Heu, procedite.<br>Convivae herusque proximi, haud moremini.<br>Bene est, hera exit, & Chorum ipsa eduxerit.<br>Functumque munere ipsa eum introduxerit.<br>(870) Venia tua sit factum, era: quod agam intus est.<br><br><hr><br><font size = -1>[muziekbalken]</font><br>[<a href="Facsimiles/MacropediusLazarus1552/source/MacropediusLazarus1552p42.htm" target = "new">p. 42</a>]<br><br><table border = 0 cellpadding = 1><tr><td width = 333 align = center><h4>CHORUS. <i>Puerorum & puellarum,<br>Carmine Glyconico.&#160; &#160; Sapien[tiae]</i> 2.<font color = "#BBBBBB">*</font></h4></td></tr></table><font size = +3>N</font>Il tandem caro nostra erit<br>Qu&#224;m extinctus socii cinis.<br>Instar mollis & a&#235;ris<br>Solvetur quoque spiritus.<br>&#160; &#160; (875) Ut vestigia nubium,<br>Haec sic vita recesserit.<br>Atque instar nebulae effluet,<br>Quae Phoebi radiis liquet.<br>&#160; &#160; Ut umbrae quoque transitus,<br>(880) Vitae tempus inanis est.<br>Nec quisquam fuerit memor<br>Nostri nominis amplius.<br>&#160; &#160; Ergo his dum iuvenes sumus<br>Fruamur socii bonis,<br>(885) Ultro dum simul affluunt<br>Cypris Bacchus & unguina.<br>&#160; &#160; AEtas dum cita florida est,<br>Vernent tempora floribus,<br>Antequam violae, rosae, &<br>[<a href="Facsimiles/MacropediusLazarus1552/source/MacropediusLazarus1552p43.htm" target = "new">p. 43</a>]<br>(890) Blanda lilia marceant.<br>&#160; &#160; Expers laeticiae & ioci<br>Nostrum nemo sit omnium,<br>Sors qu&#242;d una sit omnibus<br>Haec mortalibus optima.<br><a name = "Vierde"><table border = 0 cellpadding = 12><tr><td width = 408 align = center><a href ="#Vijfde"><img align=bottom alt=Continue border = 0 src=../Stijl/Goudstaf.gif width=379></a></td></tr></table><table border = 0 cellpadding = 1><tr><td width = 333 align = center><h4><font size = +1>ACTUS quarti. SCAENA prima.</font><br><i>Iambici trimetri.&#160; &#160; Laemargus.&#160; &#160; Daemones.&#160; &#160; Tryphera,&#160; &#160; Aphron</i> [<i>& Fratres.</i>]&#160; &#160; <i>Lazarus.</i></h4></td></tr></table>(895) <font size = +3>R</font>Osam meam vides morantem Daemones?<br><i>Dae.</i> Video lepidam. nec nostra in urbe secundam habet.<br><i>Lae.</i> Eamus intro, ut sacrificemus Genio in his<br>Ei sacratis aedibus. <i>Dae.</i> Promptissimi<br>Ministri erunt. <i>Laz.</i> O viri opulenti & divites<br>(900) Mei miselli memineritis, cum bene<br>Vobis fuerit, ut gaudeam vel micula.<br><i>Tri.</i> Salve marite, salve amice Demones,<br>Salvete fratres, plurimum. Laetissimus<br>Vester mihi mediusfidius adventus est.<br><i>Fra.</i> (905) Tibi magnam habemus gratiam. <i>Tr.</i> Ubi Merimnus est?<br><i>Aphr.</i> In agris satis vel pascuis. <i>Tr.</i> Quid ibi modo?<br><i>Aphr.</i> Mihi sollicitus argentum & aurum colligit.<br><i>Tr.</i> Qui tibi? <i>Ap.</i> Qu&#242;d omnia cum sibi corraserint,<br>Hereditaria mihi tandem cesserint.<br>(910) Nec liberos enim ille habet, nec coeteri.<br><i>Tri.</i> Si tu superstes vixeris. <i>Aph.</i> Ego vixero, at<br>[<a href="Facsimiles/MacropediusLazarus1552/source/MacropediusLazarus1552p44.htm" target = "new">p. 44</a>]<br>Morientur hi, partis frui quod negligant.<br><i>Tri.</i> Ingredere, ne primi absque te consederint.<br><i>Aph.</i> Recte mones. <i>La.</i> Oro domina mei memineris.<br><i>Tri.</i> (915) Sequar obvium absenti Cynopam emisero.<br><br><hr><br><table border = 0 cellpadding = 1><tr><td width = 333 align = center><h4><font size = +1>[ACTUS IV.] SCENA SECUNDA.</font><br><i>Lazarus.&#160; &#160; Cynopa.</i></h4></td></tr></table><font size = +3>M</font>I Deus, ut obsurdent mihi aures omnium.<br>Me negligunt quasi non tuum sim plasma, non<br>Servus tuus, non filius tibi unicus,<br>Sed velut abortivum, quod &#224; matris utero<br>(920) Informe reiicitur foras. Anima mea<br>Cur tristis es, turbasque spiritum meum?<br>Spera in Deo, quia confitebor illi adhuc,<br>Soterion vultus mei, & Deus meus.<br><i>Cyn.</i> Quis eiulat pro hoc ostio? tun&#146;, putide?<br>(925) Abiveris consultius, ne quid mali<br>Tibi gravioris ingruat. <i>Laz.</i> Frater sine, ut<br>Ex mensa heri vel bucceam carpere queam.<br><i>Cyn.</i> Nil obtinebis (inquio) sile, aut abi. <i>Laz.</i> Heu.<br><i>Cyn.</i> Sedere quique ut prandeant modo sympotae,<br>(930) Vorantque primum ferculum. solus deest<br>Merimnus; ut eum dii morantem fame necent.<br>Sed eccum adest. eo, ut ipsum adesse nunciem,<br>Et ut secundas administrem mox dapes.<br><i>Laz.</i> Heu, quisquis es, miserere Lazari, fame<br>(935) Qui deficit. <sup>__________________________</sup><br><br><hr><br>[<a href="Facsimiles/MacropediusLazarus1552/source/MacropediusLazarus1552p45.htm" target = "new">p. 45</a>]<br><br><table border = 0 cellpadding = 1><tr><td width = 333 align = center><h4><font size = +1>[ACTUS IV.] SCENA III.</font><br><i>Merimnus.&#160; &#160; Laemargus.&#160; &#160; Daemones.&#160; &#160; Fratres.</i></h4></td></tr></table><sup>________</sup> <font size = +3>Q</font>Uid hoc cadaver ad ostium?<br>Salvete fratres combibones strenui.<br><i>Lae.</i> Ades, sede, quid usque adhuc moratus es?<br>Pro more nunc mensae meae locum tenes<br>Novissimum. <i>Mer.</i> Novissimum? primum mihi<br>(940) Videor locum ad patinam occupasse dapsilem. At<br>Volo, ne quis interturbet hanc cum his hostibus<br>Meam palaestram sciscitationibus.<br><i>Lae.</i> Haha he, id quidem frater vetas scitissime.<br>Nos nostra promoveamus ampla pocula,<br>(945) Donec Merimnus carnium unum aut alterum<br>Talentum edax glutiverit. <i>Mer.</i> Ridete vos,<br>Potate vos, ego consulam stomacho meo.<br><i>Lae.</i> Sic censeo frater. Sed interim, puer<br>Cum abstuleris haec, aliud repone ferculum.<br>(950) Tibi Daemones hunc cantharum amplum praebibam.<br><i>Dae.</i> Hunc non recuso, nec secundum aut tertium.<br>Verum absque cantu commode non hausero.<br><i>Lae.</i> Cantate, ut & ego commodius exhauriam.<br>Quid cantici? <i>Dae.</i> Vulgare. <i>Lae.</i> puer infunde. quod?<br><table border = 0 cellpadding = 1><tr><td align = center width = 334>CAN<i>tio compotantium Iambico dimetro.</i></td></tr></table><i>Dae.</i> (955) Circumferatur cantharus. <i>Lae.</i> Novi probe.<br>Circumferatur cantharus, cantharus, cantharus, cantharus, cantharus.<br>Exhauriendus singulis.<br>[<a href="Facsimiles/MacropediusLazarus1552/source/MacropediusLazarus1552p46.htm" target = "new">p. 46</a>]<br><i>Fr.</i> Admotus ori cantharus, canth. canth. &c.<br>Exhauriendus funditus.<br><i>Lae.</i> (960) Exhaustus hic est cantharus, canth. &c.<br>Et porrigetur proximo.<br><i>Fra.</i> Circumferatur cantharus, canth. &c.<br>Exhaustus. &c. Per singulos ut supra convivas.<br><i>Lae.</i> Appositum ut est nobis secundum ferculum,<br>(965) Per singulosque exhaustus hic est cantharus,<br>A poculis & cantibus iam paululum<br>Supersedendum existimo. <i>Mer.</i> Nae ego in tuam (ut<br>Patinae vacem) pedibus eo sententiam.<br><i>Lae.</i> Hem. quisque quod magis libet praehendito.<br>(970) Mensam meam volo cuique liberam.<br><br><hr><br><table border = 0 cellpadding = 1><tr><td width = 333 align = center><h4><font size = +1>[ACTUS IV.] SCENA IIII.</font><br><i>Lazarus solus.</i></h4></td></tr></table><font size = +3>O</font> Cui Deus tantam amplitudinem dedit<br>Rerum omnium, Laemarge locupletissime<br>Qui frugibus, qui pascuis, qui copia<br>Argenti & auri maxima mortalibus<br>(975) Prae coeteris ditatus es, per viscera<br>Pietatis in nos optimi Dei oro te<br>Et obsecro, ut parumper huc oculos tuos<br>Flectas, meique miserearis Lazari.<br>Non aes tuum aut vestes tuas, non quod tuam<br>(980) Rem familiarem minuat aut gravet expeto,<br>Tantum dari mihi miculas quae decidunt<br>[<a href="Facsimiles/MacropediusLazarus1552/source/MacropediusLazarus1552p47.htm" target = "new">p. 47</a>]<br>Mensae tuae, mi domine supplex postulo.<br>Inedia enim iam quatriduana squallidus<br>Tabeo miser. Te moveat age communis haec<br>(985) Mortalitas, communis omnium parens,<br>Communis omnium Deus. Perpende quod<br>Pietate miseris praestita, non hoc modo<br>Merebere, ut lauderis &#224; mortalibus,<br>Sed & &#224; Deo immortalibus donaberis,<br>(990) Tum gratia tum gloria. Nec aliquod hinc<br>Dispendium facies, sed amplo foenore<br>Compendium. Nam foeneraberis Deo,<br>Si pauperi misereberis, commissaque<br>Crimina eleemosynis tuis redemeris.<br>(995) Eia ergo paulum respice, & vide caput,<br>Manus, pedes, ceteraque membra corporis<br>Ita obesa tabo & purulenta, ut non queam<br>Loco moveri quolibet; & amara mors<br>Mihi imminet, si abs te nihil recepero.<br>(1000) Nam cor meum defectio atque angustia<br>Tenet ultima, & fatiscit aeger spiritus.<br>Quare age domine sine bucceam mihi porrigi.<br><br><hr><br><table border = 0 cellpadding = 1><tr><td width = 333 align = center><h4><font size = +1>[ACTUS IV.] SCAENA QUINTA.</font><br><i>Laemargus. Thraso. Tryphera. Fratres. Cynopa.</i></h4></td></tr></table><font size = +3>Q</font>Uis gannit hic pro foribus? An non crebriter<br>Interminatus utrique sum, ne quemlibet<br>(1005) Quovis modo mendiculorum herilibus<br>[<a href="Facsimiles/MacropediusLazarus1552/source/MacropediusLazarus1552p48.htm" target = "new">p. 48</a>]<br>Admitteretis aedibus, si quo minus,<br>Vos mox futuros ulmeos? Nulli omnium,<br>Neque putrido huic qui se vocavit Lazarum,<br>Vel miculam dare panis est sententia.<br>(1010) <i>Fra.</i> Proba haec quidem sententia. Hi convivium<br>Turbant suis clamoribus, nares quoque<br>Nostras malis laedunt suis foetoribus.<br><i>Tri.</i> Et ego prius tibi Thraso iussi serio,<br>Ut hos abigeres fustibus longissime.<br><i>Thr.</i> (1015) Id sedulo equidem feceram. Nam & Lazarum hunc<br>Duris cecidi caestibus. Verum tamen<br>Cum promovere suos gradus non possiet,<br>In alterum minus frequens latus aedium<br>Retraxi eum, misertus aegritudinis.<br><i>Lae.</i> (1020) Tun&#146; furcifer miseratus hunc foedissimum,<br>Imperia herilia negliges? I denuo, atque<br>Hunc Lazarum (nisi abeat) ad corvos trahe,<br>Nisi cute nova ilico velis vestirier.<br><i>Thr.</i> Eo. <i>Lae.</i> Abi. Cynopa iurulenta haec fercula<br>(1025) Sepone, & assa repone, tracta verubus ex<br>Ferventibus, quod hi voluptuarii<br>Assa esse quam quae elixa sunt obsonia<br>Magis appetunt. Nos nostra agamus poculis.<br><i>Fra.</i> Non absque cantu proprio. <i>Lae.</i> Placet admodum.<br>(1030) Ego praecinam, succinite vos alacriter.<br><table border = 0 cellpadding = 1><tr><td align = center width = 334>CAN<i>tio compotantium vina. Iambico dimetro.</i></td></tr></table>[<a href="Facsimiles/MacropediusLazarus1552/source/MacropediusLazarus1552p49.htm" target = "new">p. 49</a>]<br><font size = -1>[muziekbalken]</font><br>[<i>Lae.</i>] Propino cyathum proximo<br>Exhauriendum sedulo<br>Propino cyathum proximo, propino.<br>[<i>Fra.</i>] Apponit ori blandulum<br>(1035) Exhauriendum poculum falerni.<br>[<i>Lae.</i>] Videte fundum in poculo,<br>Quod ebibi iam sedulo,<br>Videte fundum in poculo, videte.<br>Fratres.<br>[<a href="Facsimiles/MacropediusLazarus1552/source/MacropediusLazarus1552p50.htm" target = "new">p. 50</a>]<br>[<i>Fra.</i>] Replete vino blandulum<br>(1040) huic porrigendum poculum, propinquo.<br><br><i>Dae.</i> Propino cyathum &c. per singulos ut supra convivas:<br><i>Lae.</i> Tantum moratus furcifer? <i>Thr.</i> Mod&#242; propero.<br><i>Lae.</i> Claude ostium. heus adfer Cynopa ferculum.<br>Ubi iam quievit poculum. <i>Cy.</i> Hem tibi ferculum.<br><i>Lae.</i> Mutato quadras primulum. <i>Cy.</i> Hem tibi quadras.<br><br><hr><br><table border = 0 cellpadding = 1><tr><td width = 333 align = center><h4><font size = +1>[ACTUS IV.] SCAENA SEXTA.</font><br><i>Thraso.&#160; &#160; Lazarus.</i></h4></td></tr></table>(1045) <font size = +3>Q</font>Uid hoc novi? lingunt canes miseri hulcera?<br>Iam non valet herum arguere parsimoniae,<br>Cuius canes gratis medentur cruribus.<br>Heus tu hulcerate respice huc. quid mussitas?<br>Dormisne stupide Lazare, an vigilas? cedo.<br>(1050) Loquere mihi, surgas oportet ocyus,<br>Et ultro abire, vel abstrahi in malam crucem:<br>Heus stupide, surge, surge, surge. Ut est miser?<br>Proh Iuppiter, morti hic videtur proximus.<br>Stupor, paroxysmus, oculi attoniti, quies,<br>(1055) Mortis propinquae indicia sunt. Heus Lazare.<br><i>Laz.</i> Domine Deus multo mihi melius mori,<br>Quam vivere. <i>Th.</i> Heus heus Lazare. <i>Laz.</i> O amice mi,<br>[<a href="Facsimiles/MacropediusLazarus1552/source/MacropediusLazarus1552p51.htm" target = "new">p. 51</a>]<br>Sine me obsecro in tranquillitate mori, cui in<br>Tranquillitate vivere haud permittitur.<br>(1060) Me sustine obsecro paululum; post hunc diem haud<br>Erit molestus Lazarus. <i>Thr.</i> Proh Iuppiter<br>Hic moritur, atque sola inedia moritur, ut<br>Omnes herum Dei superne concrement,<br>Qui non sinit vel miculam in rerum omnium<br>(1065) Affluentia pauperibus elargirier.<br>Ego verna sum, nil possidens, malo tamen<br>In servitute degere, ac cum divite hoc<br>Affluere, sed nil pauperibus impendere.<br>Dolor afficit me, & horror ingens occupat<br>(1070) Mentem meam, praesente veluti numine.<br>Ibo intro, ut haec hero meo renuntiem.<br><br><hr><br><table border = 0 cellpadding = 1><tr><td width = 333 align = center><h4><font size = +1>[ACTUS IV.] SCAENA VII.</font><br><i>Thraso.&#160; &#160; Laemargus.&#160; &#160; Convivae omnes.</i>&#160; &#160; [<i>Daemones.&#160; &#160; Fratres Aphron.&#160; &#160; Cybicus.&#160; &#160; Etosius.&#160; &#160; Gauricus.&#160; &#160; Merimnus.&#160; &#160; Tryphera Uxor.</i>]&#160; &#160; <i>Angelus.</i></h4></td></tr></table><font size = +3>H</font>Eus heus. <i>Lae.</i> Quid est? <i>Th.</i> Aperite mox. <i>Lae.</i> Insanus es?<font color = "#BBBBBB">*</font><br>Quid clamitas? <i>Thr.</i> Huic Lazaro mors imminet.<br>Oculi stupentes, rigida frons, labra pallida<br>(1075) Mortem propinquam nuntiant. <i>Lae.</i> Sine ergo, ne<br>Torqueat aliquis in nos necis calumniam.<br>Ingredere. Nos indulgeamus epulo. Ut est<br>Amice Daemones? Ut uxor est? ut est<br>Fratres mei? moriatur hulcerosus hic,<br>(1080) Obstreperus hic, nobis molestus Lazarus.<br>[<a href="Facsimiles/MacropediusLazarus1552/source/MacropediusLazarus1552p52.htm" target = "new">p. 52</a>]<br>Nos nostra agamus Daemones, tu his clunibus<br>Lepusculi clunes tuos pasce. Hosque tu<br>Merimne quin capunculos deartuas?<br>Quin, uxor, haec discerpis altilia? Quid hos,<br>(1085) Fratres mei, non dissecatis turdulos,<br>Perdiculas, ficedulas, & mergulos?<br>Porrigite, ut haec pellamus ultro taedia.<br>Cynopa fac, vini adferatur copia. <i>Fr.</i> Hem,<br>Pellamus ultro taedia. <i>Lae.</i> Ut mea amiculi<br>(1090) Res familiaris complacet? (quo sit quod hic<br>Ansam iocandi & fabulandi praebeat,)<br>Quae cuique pulchra visa sint, haec ordine<br>Laudabitis. <i>Dae.</i> Bellissimo bella uxor est.<br><i>Gau.</i> Domus ampla. <i>Cyb.</i> Familia amplior. <i>Eto.</i> At amplissimus<br>(1095) Hic apparatus. <i>Aph.</i> Liberi omnibus eminent.<br><i>Lae.</i> Merimne ager qui sese habet? nam te foris<br>Dudum venisse suspicor. <i>Mer.</i> Qu&#224;m uberrime<br>Frumento, olivo, vino & aliis arborum<br>Confertus est tibi fructibus. Caulae gregum<br>(1100) Pecudumque stabula plena sunt, & pascua<br>Laetissima, adeo ut amplius nil postules.<br>Nam tanta copia fructuum est ut in horreis<br>Tuis vel apothecis recondere nequeas.<br><i>Lae.</i> O fors, quibus te laudibus digne efferam?<br>(1105) Quod cuncta mihi succedant ex sententia?<br>[<a href="Facsimiles/MacropediusLazarus1552/source/MacropediusLazarus1552p53.htm" target = "new">p. 53</a>]<br>Sed hoc malum, qu&#242;d nesciam fructus meos<br>Quo conveham. Nihilominus sic fecero:<br>Ruptis veteribus horreis nova denuo<br>Et ampliora exstruxero, quo congeram<br>(1110) Quicquid mihi natum est in agris fructuum.<br>Tum dixero in iucunditate animae meae<br>Euge anima mea nunc multa habes bona in horreis<br>Reposita in annos plurimos. quiesce, ede,<br>Bibe, & epulare pro tuo solatio.<br>(1115) Eia ergo amici epulemur, & solatio<br>Fruamur hoc die & per omnia tempora.<br><i>Ang.</i> O stulte, mox animam tuam repetent, & haec<br>Quae congregasti cuius hinc futura sunt?<br>Iam finis erit omnis tui solatii.<br><i>Lae.</i> (1120) Quis tu? <i>Ang.</i> Dei sum nuncius. Mors imminet<br>Tibi, nec in diem alterum victurus es.<br><i>Ux.</i> Quid concidit Laemarge mi vultus tuus?<br>Quid pallor hic subitusque te tremor occupat?<br>Quid habes anima? <i>Fr.</i> Laemarge quid nos territas?<br><i>Lae.</i> (1125) O amiculi, Mors imminet, mors imminet.<br><i>Fra.</i> Mors tibi? <i>Lae.</i> Mihi. Deus mihi locutus est.<br>Mors imminet. Mox irruere videbitis,<br>Qui animam meam rapient ad atra tartara. <i>Ux.</i> Heu.<br><i>Lae.</i> Animae male est. <i>Dae.</i> Clauso ostio ponendus est<br>(1130) In lectulo. Fors obrutus potu ac cibo,<br>Dum cubuerit ea digeret. <i>Fr.</i> Bene consulis.<br>[<a href="Facsimiles/MacropediusLazarus1552/source/MacropediusLazarus1552p54.htm" target = "new">p. 54</a>]<br>Ponatur hoc in lectulo, medicus quoque<br>Mox advocatus consulat, quid facto opust.<br><br><hr><br><table border = 0 cellpadding = 1><tr><td width = 333 align = center><h4><font size = +1>[ACTUS IV.] SCENA OCTAVA.</font><br><i>Diaboli</i> 2. [<i>Asteroth, Belial.</i>]&#160; &#160; <i>Angeli</i> 2.<br>Lazarus.&#160; &#160; Fratres.</i></h4></td></tr></table><i>Ast.</i> <font size = +3>Q</font>Uo sacculum fers Belial?<br><i>Bel.</i> (1135) Adhunc voracem divitem.<br><i>Ast.</i> Quis usus istic sacculi?<br><i>Bel.</i> Feram inseremus blandulam.<br><i>Ast.</i> Tam delicatam hanc animulam?<br><i>Bel.</i> Hanc blandulam & vagam animulam.<br><i>Ast.</i> (1140) Hic Lazarusne noster est?<br><i>Bel.</i> Prius istud explorandum erit.<font color = "#BBBBBB">*</font><br><i>Ang.</i> Morti propinquat Lazarus fame & siti<br>Confectus, ad epulonis huius ianuam<br>Venite, consolemur ipsum, ut hostibus<br>(1145) Procul fugatis, carnis hoc ergastulo<br>Solvamus & sinui inferamus Abrahae.<br><i>Ang.</i> [1] Eamus, ut tandem quiescat Lazarus.<br><i>Ang.</i> [2] Eamus, En quam verus est sermo Dei.<br><table border = 0 cellpadding = 1><tr><td align = center width = 334><i>Praecinit unus angelorum. &#160; &#160; Esaiae</i> 57.</td></tr></table><font size = -1>[muziekbalken]</font><br>Iustus perit, nec quispiam<br>(1150) Qui curet est. Aufertur [<a href="Facsimiles/MacropediusLazarus1552/source/MacropediusLazarus1552p55.htm" target = "new">p. 55</a>] hinc,<br><font size = -1>[muziekbalken]</font><br>Nemoque qui consyderat.<br>Aufertur impio gregi<br>viventium, in pace attamen<br>erit sepultura ipsius.<br><br><i>La.</i> (1155) Quid vos mihi cruentae adestis beluae?<br>Non vestra me ingluvies, sed Abrahae sinus<br>Excipiet, haud vestro barathro cibus ero.<br><i>Ang.</i> Quid Lazaro funestae adestis bestiae?<br>Non vestra eum ingluvies, sed Abrahae sinus<br>(1160) Excipiet. Ite, aliam feram venamini. <i>Dia.</i> Hau.<br><i>Fra.</i> Papae, papae, quae haec monstra sunt? fugiamus hinc.<br><br><hr><br><table border = 0 cellpadding = 1><tr><td width = 333 align = center><h4><font size = +1>CHORUS SEU HYMNUS LAZARI MO-</font><br><i>rientis. Ex psalmo</i> 31: <i>In te domine speravi.<br>In hoc Lazarus per singulos versus iustos ostendat affectus, tum manuum extentione & complicatione, tum oculorum sublevatione &c.<br>Lazarus morti vicinus.</i></h4></td></tr></table>[<a href="Facsimiles/MacropediusLazarus1552/source/MacropediusLazarus1552p56.htm" target = "new">p. 56</a>] <br><font size = -1>[muziekbalken]</font><br>Cum tibi fidam dominatori uni<br>Orbis, haud quaquam pudefiam in aevum;<br>Hac me ab aerumna tua in aequitate<br>&#160; &#160; &#160; &#160; &#160; &#160; &#160; &#160; (1165) Eripe tandem.<br><table border = 0 cellpadding = 1><tr><td align = center width = 334><i>Repetitio angelorum duarum vocum.</i></td></tr></table>Ad sinus blandos Abrahae vocaris, Lazare fide.<br>Ad sinus blandos Abrahae vocaris, Lazare fide.<br>[<a href="Facsimiles/MacropediusLazarus1552/source/MacropediusLazarus1552p57.htm" target = "new">p. 57</a>]<br>Flecte ad infirmum pietatis aurem<br>Sordidum ac sontem tibi supplicantem,<br>(1170) Ut metu mortis celer eruas me, &<br>&#160; &#160; &#160; &#160; &#160; &#160; &#160; &#160; Faucibus orci. &#160; &#160; <i>Ad sinus &c.</i><br>Esto protector, Deus, atque asylum<br>Hostibus cincto, pavido, ac relicto,<br>Quo tibi acceptam referam meam omnem<br>&#160; &#160; &#160; &#160; &#160; &#160; &#160; &#160; (1175) Usque salutem.&#160; &#160; <i>Ad sinus &c.</i><br>Namque tu virtus mea, tuque asylum<br>Unicum quo confugiam misellus<br>Ac tua me pro bonitate duces<br>&#160; &#160; &#160; &#160; &#160; &#160; &#160; &#160; Enutriesque. &#160; &#160; <i>Ad sinus &c.</i><br>(1180) Me abdito educes laqueo, redemptor,<br>Quem tetenderunt misero dolosi,<br>Quando protector meus es fidelis<br>&#160; &#160; &#160; &#160; &#160; &#160; &#160; &#160; Solus ubique. &#160; &#160; Ad sinus &c.<br>Ergo commendo, dominator orbis,<br>(1185) In tuas palmas animam hanc, ut ipsam<br>Morte ab aeterna redimas misertus,<br>&#160; &#160; &#160; &#160; &#160; &#160; &#160; &#160; Vere redemptor.<br><table border = 0 cellpadding = 1><tr><td align = center width = 334><i>Praecinit unus angelorum.</i></td></tr></table><font size = -1>[muziekbalken]</font><br>Altissimum posuisti in hoc<br>Tibi refugium, Lazare.<br>[<a href="Facsimiles/MacropediusLazarus1552/source/MacropediusLazarus1552p58.htm" target = "new">p. 58</a>]<br>(1190) Nullum tibi adveniet malum,<br>Nec plaga tuo habitaculo.<br><table border = 0 cellpadding = 1><tr><td align = center width = 334><i>Repetitio duorum angelorum cum duabus vocibus</i></td></tr></table>&#160; &#160; &#160; &#160; In Abrahae sinu malis<br>&#160; &#160; &#160; &#160; Pulsis quiesces, Lazare.<br>&#160; &#160; &#160; &#160; In Abrahae sinu malis<br>&#160; &#160; &#160; &#160; (1195) Pulsis quiesces, Lazare.<br>&#160; &#160; Quod angelis magnus Deus<br>De te suis mandaverit,<br>Ut te tuis in omnibus<br>Itineribus custodiant.&#160; &#160; <i>In Abrahae &c.</i><br>&#160; &#160; (1200) Manibus suis te baiulent,<br>In lapide ne offendas pedem.<br>Pede cum leone draconeque<br>Basiliscum & aspidem teres.&#160; &#160; <i>In Abrahae &c.</i><br><a name = "Vijfde"><table border = 0 cellpadding = 12><tr><td width = 408 align = center><a href ="#Einde"><img align=bottom alt=Continue border = 0 src=../Stijl/Goudstaf.gif width=379></a></td></tr></table><table border = 0 cellpadding = 1><tr><td width = 333 align = center><h4><font size = +1>ACTUS quinti. SCENA prima.</font><br>[Trimetri.]<br><i>Typhlus.&#160; &#160; Bronchus.</i></h4></td></tr></table>[<a href="Facsimiles/MacropediusLazarus1552/source/MacropediusLazarus1552p59.htm" target = "new">p. 59</a>]<br><font size = +3>C</font>Um iam putem mi Bronche divitis illius<br>(1205) Dudum solutum prandium, & aliquid solet<br>Subinde (ut inquis) dividi indigentibus.<br>Quid si eminus petamus aedes denuo?<br><i>Bro.</i> Rect&#232; eminus, nam cominus cum panibus<br>Condividuntur verbera. sequere. duxero.<br><i>Ty.</i> (1210) Sequor. praei, long&#232; & seorsum ab ostio.<br><i>Br.</i> Heu heu Domine Deus, quid aspicio eminus?<br><i>Ty.</i> Quid? <i>Br.</i> Lazarum. <i>Ty.</i> Quid Lazarum? <i>Bro.</i> Heu me, mortuum.<br><i>Ty.</i> Quid mortuum? Non spero. qui fieri queat?<br>Te fallit aspectus. <i>Br.</i> Utinam, quia mortuus.<br>(1215) Iam doleo qu&#242;d modo bucceas &#232; dentibus<br>Eripuerim miserrimi. <i>Ty.</i> Mi Lazare,<br>Homo Dei, tun&#146; mortuus? Iam non queo<br>Quin lachrymer. Sed Bronche quid consilii habes?<br>Haud canibus hic linquendus est. <i>Br.</i> Minim&#232;, ast ego<br>(1220) Transferre possum neutiquam. <i>Ty.</i> Id equidem scio. At<br>Tu diriges me, & commod&#232; quantum vales<br>Mecum cadaver eriges; ego in humeris<br>Te praevio gestum sepulturae inferam, &<br>Terra obruam. <i>Br.</i> Bene consulis, sed celeriter<br>(1225) (Qu&#242;d in aedibus tumultus est) agenda res,<br>Ne prodiens huc quispiam nos opprimat.<br>Tu hunc prendito humerum dexterum. <i>Ty.</i> Hem. <i>Bro.</i> Viriliter.<br>[<a href="Facsimiles/MacropediusLazarus1552/source/MacropediusLazarus1552p60.htm" target = "new">p. 60</a>]<br><i>Ty.</i> Paulo altius levato. sic. Placid&#232; praei.<br>Melior mihi videor qu&#242;d hunc ferre mereor.<br>(1230) Crepit ostium, deflecte gressum in viculum.<br><br><hr><br><table border = 0 cellpadding = 1><tr><td width = 333 align = center><h4><font size = +1>[ACTUS V.] SCAENA SECUNDA.</font><br><i>Oeconomus.&#160; &#160; Tryphera.&#160; &#160; Daemones.</i></h4></td></tr></table><font size = +3>T</font>Anto in pavore reque deplorata erit<br>Consilio opus, nostrum ut malum meliusculum<br>Fiat. Hera, si nos audias, cadaver hoc<br>Foras iubebis extrahi exsecrabile,<br>(1235) Ne plus mali [nobis] per ipsum impendeat.<font color = "#BBBBBB">*</font><br><i>Tri.</i> Virum meum ego foras trahi iubebo? <i>Oec.</i> Tu,<br>Si me audias. <i>Tr.</i> Et quo foras? <i>Oe.</i> Procul &#232; domo in<br>Malam crucem, qu&#242;d destinatum orco vides<br>Atque maledicto obnoxium. <i>Tr.</i> Video heu dolor.<br>(1240) Sed absque pompa & absque honore funeris?<br><i>Oec.</i> Absque omni honore, non secus quam asinum obruas.<br>Qu&#242;d minim&#232; eum deceat honore prosequi,<br>Quem iustus arbiter Deus reiecerit.<br><i>Dae.</i> Suades bene Oeconome mea ex sententia.<br>(1245) Foras trahi sinamus illud, quod Deus<br>Ade&#242; pavendo prodigio his in aedibus<br>(Ut proh dolor videmus) exsecratus est.<br>Ne nos quoque similis calamitas opprimat,<br>Qui neutiquam illo sanctius vitam egimus.<br><i>Tri.</i> (1250) At hoc cui negocium commisero? An<br>[<a href="Facsimiles/MacropediusLazarus1552/source/MacropediusLazarus1552p61.htm" target = "new">p. 61</a>]<br>Domestico, quo tum mihi, tum familiae,<br>Tum fratribus sit sempiterno opprobrio?<br><i>Oec.</i> Minime. Sed introductus est paulo prius<br>Huc Buttubatta exoticus, cui tradito<br>(1255) Philippeo uno aut altero cadaver hoc<br>Peplo obvolutum dabimus, ut priusquam heri<br>Necem resciscat populus, extractum foras<br>Loco in profano procul ab urbe humo obruat.<br><i>Dae.</i> Recte quidem tu denuo, quia neutiquam<br>(1260) Populo potest quod accidit caelarier.<br><i>Tr.</i> Quid si tamen dicamus hunc solita nece<br>Quamqu&#224;m repente mortuum? quidni queat<br>Celarier? <i>Oe.</i> Profecto domina non queat.<br>Sunt nanque pueri, sunt puellae, sunt quoque<br>(1265) Mancipia rimosa tibi ubique perflua.<br>Nihil queat fore tacitum, ut sileam interim,<br>Qu&#242;d hanc necem Deus arbiter sic horridam<br>Numquam premi silentio passurus est,<br>Qu&#224;m in hoc paravit, ut esset exemplo omnibus.<br>(1270) Agamus igitur ne furorem & impetum<br>Populi in te, & in fratres, & in domum tuam<br>Qu&#224;m plurimum invisam excitemus, neque Dei<br>Iudicia formidanda contra nos magis<br>Hinc provocemus. <i>Tri.</i> Occidi miserrima.<br><i>Dae.</i> (1275) Sic expedit Tryphera. <i>Oe.</i> Immo non solum expedit,<br>Sed & necesse plurimum, actutum quoque<br>[<a href="Facsimiles/MacropediusLazarus1552/source/MacropediusLazarus1552p62.htm" target = "new">p. 62</a>]<br>Foetoribus prae maximis. <i>Tri.</i> Fiat igitur<br>Quod utile in commune vos decernitis.<br><i>Oe.</i> Iam sapis. eamus intro, & hoc negocium<br>(1280) Mandemus huic exotico. <i>Dae.</i> Tryphera praei.<br><i>Tri.</i> Hei foetor intolerabilis. <i>Dae.</i> Nasum obstrue.<br><br><hr><br><table border = 0 cellpadding = 1><tr><td width = 333 align = center><h4><font size = +1>[ACTUS V.] SCAENA TERTIA.</font><br><i>Thraso.&#160; &#160; Cynopa.</i></h4></td></tr></table><font size = +3>H</font>Ic tantus est foetor putris cadaveris,<br>Ut in aedibus nulli queant consistere.<br>Subduxero me aliquantulum, & me dixero,<br>(1285) Qui abest, Cynopen hic foris morari, ut hac<br>Occasione liberer fetoribus.<br>Qu&#224;m iusta sunt magni Dei iudicia: Nam<br>Qui Lazari fastidiebat hulcera,<br>Iam putris omni familiae est fastidio. Ast<br>(1290) Ubi Lazarus? Num mortuus translatus &<br>Sepultus est? Malim cum eo me mortuum,<br>Qu&#224;m cum vorace vivere & epularier.<br>Malint quidem quae gesta sunt silentio<br>Tegi, at expedit palam indicari, quid domi<br>(1295) Nostrae accidit, Laemargus ut hic exstinctus est.<br>Clamabo & eiulabo tamquam tristior:<br>Heu heu tribules, res dolenda hic accidit.<br>Herus meus Laemargus infoeliciter<br>Exstinctus est. <i>Cyn.</i> Quid debriatus clamitat?<br>[<a href="Facsimiles/MacropediusLazarus1552/source/MacropediusLazarus1552p63.htm" target = "new">p. 63</a>]<br><i>Thr.</i> (1300) Adest Cynopa vini onustus utribus.<br>Haudquaquam in usum suav&#232; convivantium.<br><i>Cy.</i> Quid rauce rabula inebriatus clamitas?<br><i>Thr.</i> Nec ebrius, nec absque causa clamito:<br>Nam exstinctus infeliciter Laemargus est.<br><i>Cy.</i> (1305) Exstinctus est? <i>Th.</i> Exstinctus est. <i>Cyn.</i> Quemadmodum?<br><i>Thr.</i> Cum dapsilem laetumque se solito magis<br>Praeberet hospitibus, repente &#232; turbine est<br>Prolata vox, quam omnes quidem tum audivimus,<br>Sed solus intellexit is cui facta erat,<br>(1310) Hunc continens sensum: Illico moriturus es,<br>Ut ipse paucis indicavit postea.<br>Subito pavet, pallet, tremit, collabitur.<br>Dein lectulo cum impositus esset, iliico<br>Duo monstra in aedes proruunt ade&#242; horrida<br>(1315) Cynopa, ut atros daemones non ambigas.<br><i>Cyn.</i> Papae. quid hoc miraculi? <i>Thr.</i> Audi coetera.<br>Diffugimus qui aderamus omnes territi.<br>At daemones (ut credimus) miseram animam<br>Quas attulere fuscinis, atrociter<br>(1320) E pectore evulsere, & in teterrimum<br>Barathrum indid&#234;re, ad inferos ut transferant.<br>Postilla nusquam vidimus, sed mortuum ac<br>Discerptum herum depraehendimus. <i>Cy.</i> Pavenda sunt<br>Quae Thraso memoras. At quid uxor apparat<font color = "#BBBBBB">*</font><br>(1325) Cum fratribus pompae sepulchrali? <i>Thr.</i> Nihil.<br>[<a href="Facsimiles/MacropediusLazarus1552/source/MacropediusLazarus1552p64.htm" target = "new">p. 64</a>]<br>Mens deficit, animus labascit, negligunt<br>Omnem sepulturae apparatum splendidum.<br>Asini sepultura videbis extrahi<br>Funus foras inglorium. <i>Cy.</i> Quis extrahet?<br><i>Thr.</i> (1330) Is buttubatta lyricrepa & mendiculus,<br>Quem hera excipi mandaverat, conductus est<br>Ut id auferat, philippeo, qu&#242;d impii<br>Manente funere in aedibus, nemo audeat<br>Neque possiet prae maximis foetoribus<br>(1335) Domum ingredi. <i>Cy.</i> Quis audeat nostrum quoque<br>Domum ingredi? nisi obruto cadavere?<br><i>Thr.</i> Sta hic paululum, videbis omnes progredi,<br>Saneque hero pompam exhibere splendidam, huc.<br><br><hr><br><table border = 0 cellpadding = 1><tr><td width = 333 align = center><h4><font size = +1>[ACTUS V.] SCAENA QUARTA.</font><br><i>Oeconomus.&#160; &#160; Daemones, cum familia, & fratribus.&#160; &#160; Molobrus.&#160; &#160; Diaboli</i> 2.&#160; &#160; <i>Servi</i> 2.</h4></td></tr></table><font size = +3>P</font>Raeite porro, odore ne cadaveris,<br>(1340) Quem pertulimus in aedibus, teterrimo,<br>Etiam foris cogamur affici & infici.<br><i>Fam.</i> Papae, papae, quae horrenda spectra denuo?<br><i>Bel.</i> Rapiamus hoc cadaver exsecrabile,<br>Polo soloque pondus indignissimum.<br><i>Asth.</i> (1345) Quo Belial? <i>Bel.</i> In nostrum amoenum tartarum.<br><i>Asth.</i> Rapiamus hoc. rape Belial. <i>Bel.</i> Trahe Astharoth.<br>[<a href="Facsimiles/MacropediusLazarus1552/source/MacropediusLazarus1552p65.htm" target = "new">p. 65</a>]<br><i>Asth.</i> Tollamus hinc hoc corpus exsecrabile.<br><i>Daem.</i> Adhucne cessav&#234;re spectra? Adhucne stat<br>Feretrum integrum? <i>Oe.</i> Feretrum integrum, neque spectra sunt.<br>(1350) Quo se modo vespillo proripit? <i>Dae.</i> Eccum, adest.<br><i>Mol.</i> Quid numinis me in hanc tulit dementiam?<br>Ut hoc &#946;&#948;&#941;&#955;&#965;&#947;&#956;&#945; hinc extrahendum sumpserim,<br>Horrore tanto, ut iam fere exanimatus sim?<br>Ades puer, te operi applica, haud modo spectra sunt.<br>(1355) Quid hoc rei? Non amodo se torqueant<br>Boni viri, putore enim sunt liberi,<br>Quod ut animam, sic corpus atri daemones<br>In tartarum (velut arbitror) subtraxerint.<br>Usque adeo levis haec arca mortualis est.<br>(1360) Verum trahamus, praemium ne subtrahant.<br><i>Oe.</i> Non fabulandi hic est locus. procedite. <i>Mol.</i> Hem.<br><br><hr><br><table border = 0 cellpadding = 1><tr><td width = 333 align = center><h4><font size = +1>[ACTUS V.] SCAENA QUINTA.</font><br><i>Thraso. &#160; &#160; Cynopa. &#160; &#160; Oeconomus.</i></h4></td></tr></table><font size = +3>E</font>N splendidam claramque pompam divitis.<br><i>Cy.</i> Non aliter ac asinus foras eiicitur. <i>Thr.</i> En<br>Qui Lazaro locum negabat publicum,<br>(1365) Propria domo iam pellitur. <i>Oe.</i> Quos audio? <i>Cy.</i> Hui.<br>Videas licet. <i>Oe.</i> Servate res, mox adero. <i>Thr.</i> Abi.<br>Absentibus nunc omnibus, sine scrupulo<br>Eamus intro, & reliquiis ciborum, & hoc<br>[<a href="Facsimiles/MacropediusLazarus1552/source/MacropediusLazarus1552p66.htm" target = "new">p. 66</a>]<br>Baccho cutem curemus. <i>Cyn.</i> Id longe optimum.<br><br><hr><br><table border = 0 cellpadding = 1><tr><td width = 333 align = center><h4><font size = +1>[ACTUS V.] SCAENA VI.</font><br><i>Laemargus.&#160; &#160; Abraham.</i></h4></td></tr></table>(1370) <font size = +3>V</font>Ideone te, pater Abraham? <i>Abr.</i> Fili vides.<br><i>Lae.</i> Num & Lazarum in sinu tuo? <i>A.</i> vides quoque.<br><i>Lae.</i> Mitte obsecro, pater Abraham, ad me Lazarum, ut<br>Intingat extremum sui digiti in aquam, &<br>Linguam meam refrigeret, quia crucior in<br>(1375) Hoc igne flammanti miser. <i>Abr.</i> Reminiscere<br>Fili, qu&#242;d in vita tua tua commoda<br>Acceperis, contraque Lazarus mala.<br>Nunc igitur hic solatio perfruitur, &<br>Tu affligeris. & super omnia haec magnum chaos<br>(1380) Firmatur inter vos & hos, ut qui velint<br>Ad vos venire, non queant neque inde ad hunc<br>Nostrum locum conscendere. <i>Lae.</i> Id si pernegas,<br>Mittatur in domum obsecro patris mei:<br>Nam quinque fratres sunt mihi, quos terreat,<br>(1385) Ne & ipsi in hunc veniant locum cruciatuum.<br><i>Abr.</i> Mosen habent suum & prophetas coeteros,<br>Quos audiant. <i>Lae.</i> Non Abraham. At si quispiam<br>Ex mortuis resurgat, illi creduant.<br><i>Abr.</i> Si Mosen non audiunt, neque quempiam<br>(1390) Qui ex mortuis denuo resurgat, audient.<br>Te coeterum flammae manent usque in diem<br>Novissimum, & mecum quiescet Lazarus.<br><br><hr><br>[<a href="Facsimiles/MacropediusLazarus1552/source/MacropediusLazarus1552p67.htm" target = "new">p. 67</a>]<br><table border = 0 cellpadding = 1><tr><td width = 333 align = center><h4>OECONOMUS.<br><i>Ad spectatores.</i></h4></td></tr></table><font size = +3>V</font>Os qui adfuistis ludicris ne state, sed<br>(Si me audiatis) amodo neque coniugem,<br>(1395) Neque liberos, neque gastrimargum ab inferis<br>Hodie reversuros domum moramini.<br>Qud horrida viri impii nece territi,<br>Se alio recipient vesperi, nobisque rem<br>Omnem domesticam relinquent usui.<br>(1400) Ite, atque vobis si placuimus plaudite.<br><table border = 0 cellpadding = 12><tr><td align = center width = 282>FINIS.</td></tr></table>[<a href="Facsimiles/MacropediusLazarus1552/source/MacropediusLazarus1552p68.htm" target = "new">p. 68</a>: blanco]<br><a name = "Einde"><table border = 0 cellpadding = 12><tr><td width = 408 align = center><a href ="index.html"><img align=bottom alt=Continue border = 0 src="../Stijl/Goudstaf.gif" width="379"></a></h4></td></tr></table><table border = 0 cellpadding = 1><tr><td width = 222 align = center><h4>Tekstkritiek:</h4></td></tr></table>vs. 130 divitiis <i>er staat:</i> divitii?<br>vs. 364 quispiam <i>er staat:</i> quipiam<br>vs. 403 Daemones? <i>er staat:</i> Daemone?<br>vs. 434 en 435 <i>staan in omgekeerde volgorde</i><br>vs. 445 <i>is tweemaal afgedrukt</i><br>vs. 447 ontbreekt in de druk; aangevuld naar ed.-<a href = "Facsimiles/MacropediusLazarus1541b/source/MacropediusLazarus1541b23.htm" target = "new">Scoeffer-1541</a><br>v&#243;&#243;r vs. 651 en vs. 871 Ex capite. 2. <i>er staat:</i> Ex capite. 20.<br>vs. 737 en 1324 Thraso <i>er staat:</i> Thrase<br>vs. 767 meis <i>toegevoegd metri causa</i><br>na vs. 832 <i>De repetitio van de mendici staat na de laatste strofe.</i><br>vs. 1072 Aperite <i>er staat:</i> Apperite<br>vs. 1141 istud <i>er staat:</i> isthud<br>vs. 1235 nobis <i>toegevoegd metri causa</i><br><br><ul><li>Macropedius <a href = "Macropedius.html">12 <i>toneelstukken</i></a><li><a href="index.html">Ceneton</a><li><a href="../Latijn/Heinsius.html">Heinsius-verzameling</a><li><a href="../Canonisations.html">Voorkeurenpagina Opleiding Nederlands</a></ul></body></html></ul><hr></body></html>