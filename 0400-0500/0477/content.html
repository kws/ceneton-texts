<html><!-- Author: Antonius Harmsen (A.J.E.Harmsen@hum.leidenuniv.nl) --><!-- Department of Dutch Language and Literature, Leiden University --><!-- Date: 10th October 2019 - Last update: 10th February 2020 --><!-- Purpose: text edition Dutch sixteenth century play --><meta name="keywords" lang="nl" content="ceneton, "><head><style type="text/css"><!-- A { text-decoration:none } --></style><title>Macropedius - Aluta - 1553</title><meta name="robots" content="index, follow"></head><body background bgcolor="#B3B3B3" leftmargin="50"><a href = "../Canonisations.html"><img align=bottom border=0 src="../Stijl/Dutch.gif" width="479"></a><br><br><table border = 0><tr><td width = 444>Georgius Macropedius (Joris van Lancvelt): <i>Aluta.</i> Utrecht, 1553.<br>Uitgegeven naar de tekst van 1553, op basis van de uitgave op de cd bij <i>Georgius Macropedius, 1487-1558 leven en werken van een Brabantse humanist</i> (Tilburg 2005) door <a href="https://www.bibliotheek.nl/catalogus/titel.231033540.html/georgius-macropedius--1487-1558/" target = "new">Henk Giebels</a> en <a href="http://www.bossche-encyclopedie.nl/publicaties/bossche%20bladen/pdf/2006-4Literatuur.pdf" target = "new">Frans Slits</a>.<br>Red. dr. A.J.E. Harmsen, Universiteit Leiden.<br><a href = "LijstCeneton.html#061630">Ceneton061630</a> &#151; <a href = "Facsimiles/MacropediusAluta1553/index.htm" target = "new">Ursicula</a><br>In deze uitgave zijn evidente zetfouten gecorrigeerd en gemarkeerd met een asterisk. De lopende toneeltekst, in het origineel cursief gedrukt, hebben wij in romein gezet.<br><br>Zie ook <i>Georgius Macropedius Aluta (1535).</i> Uitgegeven, vertaald en ingeleid door Jan Bloemendal en Jan W. Steenbeek. Voorthuizen, Uitgeverij <a href = "http://www.florivallis.nl">Florivallis</a>, <sup><font size = -2>2</font></sup>1997; en <a href = "http://members.tripod.com/commanderijcollege/giebels/macro_nl.html">de Macropedius-site van Henk Giebels</a></td></tr></table><a name = "Begin"><table border = 0 cellpadding = 12><tr><td width = 408 align = center><a href ="#Eerste"><img align=bottom alt=Continue border = 0 src=../Stijl/Goudstaf.gif width=379></a></td></tr></table>[<a href="Facsimiles/MacropediusAluta1553/source/MacropediusAluta1553p01.htm" target = "new">fol. A1r</a>]<br><br><table border = 0 cellpadding = 12><tr><td width = 450 align = center><h4><font size = +3><font style="letter-spacing: 0.1cm;">&#182; COMIC</font>A-</font><br><font size = +1>RUM FABULARUM GE-</font><br>ORGII MACROPEDII TOMUS<br><i>secundus, qui continet Alutam, Rebelles, Pe-<br>triscum, Andriscam, & Bassarum, ab<br>ipso quoque autore iam de-<br>nuo recognitae.</i></h4>[Vignet: Amor; Superantur ingenio vires]<br><h4>ULTRAIECTI.<br><i>Harmannus Borculous excudebat, anno</i><br>1553.</h4></td></tr></table><hr><br>[<a href="Facsimiles/MacropediusAluta1553/source/MacropediusAluta1553p02.htm" target = "new">fol. A1v</a>: blanco]<br>[<a href="Facsimiles/MacropediusAluta1553/source/MacropediusAluta1553p03.htm" target = "new">fol. A2r</a>]<br><br><table border = 0 cellpadding = 1><tr><td width = 444 align = center><h4><font size = +3><font style="letter-spacing: 0.1cm;">&#182; ALUT</font>A</font><br><font size = +2>MACROPEDII FABU-</font><br><font size = +1>LA ADMODUM IUCUNDA</font><br><i>& lepida, denuo recognita, & Tra-<br>iectinae iuventuti denuo<br>nuncupata.</i><br><br><br>AD PUEROS BONARUM LI-<br><i>terarum studiosos.</i></h4></td></tr></table><table border = 0><tr><td width = 414><font size = +3>V</font>Olebam iamdudu<i>m</i> studiosi adolescentes nugas meas, quarum nonnullas ante annos viginti teneris meis auditoribus scribere coepi, prorsus supprimere: veru<i>m</i> extimulantibus amicoru<i>m</i> nonnullis, & calcographo importunius sollicitante, vestris quoque me studijs praecipue impellentibus, aedere tandem coactus sum. Miratur quidam, & ipse profecto doleo inter tot seculi nostri viros doctissimos, nullos Menandros, nullos Terentios reperiri, sed hoc scribendi genus pen&#232; ab ipsis Terentii, aut cert&#232; Lucilii temporibus obliteratum [<a href="Facsimiles/MacropediusAluta1553/source/MacropediusAluta1553p04.htm" target = "new">fol. A2v</a>] esse & antiquatu<i>m</i>: quod tamen prae caeteris scriptorum generibus pluris merit&#242; foret aestimandum. Quid enim plus pueris ad eruditionem, plus adolescentibus ad honesta studia: plus provectioribus, immo omnibus in commune ad virtutem conducat, qu&#224;m docta Comoedia? quae rect&#232; ab aliis, quotidianae vitae speculum, ab aliis imitatio vitae, speculum consuetudinis, imago veritatis, ab aliis &#7984;&#948;&#953;&#969;&#964;&#953;&#954;&#8182;&#957; &#954;&#945;&#8054; &#960;&#959;&#955;&#953;&#964;&#953;&#954;&#8182;&#957; &#960;&#961;&#945;&#947;&#956;&#8049;&#964;&#969;&#957; &#7936;&#954;&#8055;&#957;&#948;&#965;&#957;&#959;&#962; &#960;&#949;&#961;&#953;&#959;&#967;&#8052; definitur. Consideravit hoc seculi nostri & Germaniae decus Ioannes Capnion, de omnibus literarum studiis bene meritus, qui praeter hoc quod linguam Hebraicam primus Germiniae invexit, etiam collapsum prorsus artificiu<i>m</i> comicu<i>m</i> primus instauravit. Is mihi primus (ut verum fatear) ansam scribendi dedit, is me primus excitavit. Si praeter eum ho posteriori saeculo alii ante me scripserint nescio, hoc scio quod alios non viderim. Scripserunt interiea nonnulli quiebs non infoeliciter res cessit, alii carminis iambici legibus observatis, alii minim&#232;. Maluerunt siquidem hi Terentium & Plautum imitati, metri etiam exacta ratione negelecta, singulos ferme aequalium temporum cum Iambo & Spondaeo in singulis indifferenter locis pedes admittentes, qu&#224;m proxim&#232; possent ad prosam accedere, qu&#224;m libertatem comicam metro stringere. Id quod & mihi prim&#249;m faciendum arbitrabar, ut [<a href="Facsimiles/MacropediusAluta1553/source/MacropediusAluta1553p05.htm" target = "new">fol. A3r</a>] plerique versiculorum meorum propter rasuram durius cohaerentium testabuntur. Verum ut carmen responderet praeceptis scholasticis, & iuventus (sicubi res postularet) syllabarum ex eo quantitates aucuparetur, lycricorum carminum legibus obtemperare studui, admissis tamen interim more comico omnibus quae ad hanc rem conducere poterant, nempe synalaephis episynalaephis hellenismo, ecthlipsi, etiam interdum literae s: atque hoc genus aliis adinventis. Ad quod me quoque veteris comediae artificium induxit, in qua lyrici carminis leges exactius mult&#242; observatas, qu&#224;m in nova deprehendimus, licet interdum Anapaestus in regione pari admissus sit. Accepite igitur adolescentes duas has (ne dicam Comoedias) fabulas nostras, Alutam, & Rebelles, & in eis non tam aurium voluptatem qu&#224;m eruditionem quantulamcunue venamini. Quod si eas vobis placuisse videro mox alias quatuor Asotum, Petriscum, Andriscam, Bassarum, & fortasse plures paul&#242; cultius elaborates vedibitis. Valete, & Macropedium vestrum non secus atque soletis observate, aut si id insolentius videtur, amate.</td></tr></table><br><hr><br>[<a href="Facsimiles/MacropediusAluta1553/source/MacropediusAluta1553p06.htm" target = "new">fol. A3v</a>]<br><br><table border = 0 cellpadding = 1><tr><td width = 333 align = center><h4><font size = +1>AD LECTOREM.</font></h4></td></tr></table><table border = 0><tr><td width = 414><font size = +3>S</font>I haec videatur plaerisque in locis hiulca aut minus elaborata, non mireris, candide Lector, qu&#242;d in diebus quattuor, urgente tempestate, prorsus (ita ut est) absoluta sit, nihilo tamen minus exsecuto munere scholastico. Volebam quidem dudum eius nonnulla in meliorem quandam formam redigere, verum ut vidi minoris negotii esse nova cudere, qu&#224;m vetera reparare, paucis sparsim interiectis, cessi laboribus. Ceterum quicquid id est quod aeditur, pueris aeditur.<br></td></tr></table><br><hr><br><table border = 0 cellpadding = 1><tr><td width = 333 align = center><h4><font size = +1>ARGUMENTUM IN ALUTAM.</font></h4></td></tr></table><font size = +3>H</font>Einonis uxor Aluta vendit in foro<br>Altilia, scurrae credita pecunia,<br>Sed pignori gallum reservans, proximum<br>Ingressa in oenopolion edit & bibit.<br>(5) Cum tandem inebriata solvendo haud foret,<br>Frustra morata debitam pecuniam,<br>Regredi domum privata gallo nititur.<br>At pressa somno, emptore ab ipso vestibus<br>Spoliatur ac larvata reti luditur.<br>(10) Tandem excita ut domum rediit insaniens,<br>Per sacrificum, causa agnita, restituitur.<br><br><hr><br>[<a href="Facsimiles/MacropediusAluta1553/source/MacropediusAluta1553p07.htm" target = "new">fol. A4r</a>]<br><br><table border = 0 cellpadding = 1><tr><td width = 333 align = center><h4><font size = +1>DRAMATIS PERSONAE.</font></h4></td></tr></table><table border = 0><tr><td><i>Prologus cum Moro.</i></td><td>Paedium puer.</td></tr><tr><td><i>Aluta uxor.</i></td><td><i>Dromellus servus.</i></td></tr><tr><td><i>Heino maritus.</i></td><td><i>Mystotus sacrificus.</i></td></tr><tr><td><i>Spermologus parasitus.</i>&#160; &#160; &#160; &#160; </td><td><i>Grex seu Epilogus.</i></td></tr><tr><td><i>Harpax scurra.</i></td><td><i>Chorus Mimallonum.</i></td></tr><tr><td><i>Tolmesia caupona.</i></td><td><i>Bacchus persona muta.</i></td></tr><tr><td><i>Ancilla cauponae</i>.</td><td><i>Tribules personae mutae.</i></td></tr></table><br><hr><br><table border = 0 cellpadding = 1><tr><td width = 343 align = center><h4><font size = +1>PROLOGUS &#160; IN &#160; ALUTAM &#160; CUM &#160; MO-</font><br><i>ro. Carmen ubique Iambicum trimetrum acata-<br>lectum est, praeterqu&#224;m in Choro,<br>ubi Dimetrum est.</i></h4></td></tr></table><font size = +3>M</font>Ulierculam prodire quam videbitis,<br>Mittit maritus in forum vaenundare<br>Altilia, pullos, anseres, anates quoque<br>Et id genus volucrum ex cohorte pluria.<br>(5) Duobus implanata quae nebulonibus,<br>Suavibusque inebriata poculis:<br>Mox, quemadmodum bacchabitur, spoliabitur,<br>Curabiturque (si libet) spectabitis.<br>Nec plura de argumento ob artem comicam<br>(10) Me proloqui scriptor iubebat fabulae,<br>Nisi qu&#242;d sit huic Aluta nomen fabulae.<br>Paucis tamen vos ego monendos censui.<br>Audite & animadvortite ergo, quae impero<br>[<a href="Facsimiles/MacropediusAluta1553/source/MacropediusAluta1553p08.htm" target = "new">fol. A4v</a>]<br>Servanda; si secus fuant qui fecerint,<br>(15) Faxo sciant, qu&#224;m edictiones histricas<br>Temerarii contempserint.&#160; <i>Mor.</i> Eho.&#160; <i>Pro.</i> Sile!<br>&#160; &#160; Primum omnium ne indoctiores h&#238;c strepant<br>Aut sibilis aut mussitationibus,<br>Doctos quod admonere neutiquam est opus,<br>(20) Suapte qui probitate ubique sibi imperant.<br>Ipsos tamen nec praetereundos arbitror:<br>Si quicquam inept&#232; exhibitum & inconcinniter<br>Prolatum erit, non in Po&#235;tam ganniant<br>(Quid dico? in autorem volebam dicere,<br>(25) Nam autor Po&#235;tae nomen haud sibi arrogat)<br>Sed histrionibus tumultuantibus<br>Indulgeant, gratuita & aequi consulant.<br>&#160; &#160; Dico omnibus, sed maxim&#232; petulantibus,<br>Ineptulis, & parvulis, ne lusibus<br>(30) Puerilibus cachinnulisque tinnulis<br>Nos distrahant, ne vapulent.&#160; <i>Mor.</i> Eh&#232;.&#160; <i>Pro.</i> Tace.<br><i>Mor.</i> Iam ne semel quidem loquar, iam ne sileo?<br><i>Pro.</i> Sed & volo, ne quis (quod ante oportuit<br>Factum) aut ab alvo crepitet aut foedum halitum<br>(35) Spiret, ne odore gravi theatrum puteat.<br>Pen&#232;	 excidit (quod dictum oportuit prius)<br>Quamvis ut in triclinio discumbitis<br>Variaque nitent fercla bacchanalium,<br>Non tamen in os vobis volabunt phasides,<br>[<a href="Facsimiles/MacropediusAluta1553/source/MacropediusAluta1553p09.htm" target = "new">fol. A5r</a>]<br>(40) Non anseres, non turtures, non turduli<br>Nec delicatae artocreae aut placentulae,<br>Quod histriones nil duant nisi fabulas.<br>Proinde quod quisque apparavit, edat domi,<br>Nisi sit satur scaena soluta fabulis.<br>&#160; &#160; (45) Heus tu puer qui commodissimum locum<br>Theatri occupas, tibi dico, & omnibus, ne iners<br>Soc&#243;rsve torpeas, sed ore, naribus,<br>Oculis, & auribus, manibus & calcibus<br>Attendito, auscultato, & animadvortito,<br>(50) Ne quando stertentem choragus te audiat,<br>Discasque verbere, verbulo quo neglegis.<br>Advertite itaque singuli, sedete cum<br>Silentio: caveata Aluta (ut dixeram)<br>Suis onusta altilibus actutum exiet.<br>(55) Videte ne clamore vestro, aut ipsa aveis<br>Territa reportet aut aves timidae avolent<br>Vanusque fiat hic apparatus scaenicus<br>Et tota vestra intentio frustrata sit!<br><a name = "Eerste"><table border = 0 cellpadding = 12><tr><td width = 408 align = center><a href ="#Tweede"><img align=bottom alt=Continue border = 0 src=../Stijl/Goudstaf.gif width=379></a></td></tr></table><table border = 0 cellpadding = 1><tr><td width = 333 align = center><h4><font size = +1>ACTUS I. ALUTAE &#160; SCAENA I.</font><br><br><i>Aluta sola.</i></h4></td></tr></table>Mecastor improbum est genus hoc hominu<i>m</i>: diem<br>(60) Totum h&#238;c sedebo, & nemo erit qui porrigat<br>Vel crustulum panis vel haustum aquae, ego quidem<br>[<a href="Facsimiles/MacropediusAluta1553/source/MacropediusAluta1553p10.htm" target = "new">fol. A5v</a>]<br>Sto, restito, sedeo, resideo, nemo omnium<br>Invitat aut salutat, at quasi stupidum<br>Me truncum habent et, si alloquor, muti silent.<br>(65) Multo secus Beata, Greta, Bertula<br>Et Metta convicaneae me tractitant.<br>Verum improbum id genus, quod urbes incolit.<br>Nam rapere dumtaxat studet, nihil dare.<br>Quod si anseres pullosque gallinaceos,<br>(70) (Quis maxime inhiant voluptuarii)<br>Mihi fraude suppilare possent, illico<br>Festum hunc diem sibi ducerent meque miseram<br>Ludibrio habitam pellerent. Verum mihi<br>Meisque cavero. Caveam obturabo, ne<br>(75) Cuiuspiam introrepat huc manus rapax.<br>Videone, ut unus & alter huc spectet? Scio,<br>Iam quisque tractat, si queat pro re mihi<br>Dare verba. Verum Aluta (ut inquam) caverit,<br>Heinonis uxor, ne dolo implanarier<br>(80) Cuiuspiamve astu queat spoliarier.<br>Accedite, approperate & emite quilibet<br>(Praesente sed pecunia) altilia mea!<br>Sola est opus pecunia; bibendum erit,<br>Edendum erit post paululum. Sol cardini<br>(85) Iam proximust&#146; & venter ut famelicus<br>Canis esurit. Ehodum huc, voluptuarii,<br>Adeste; nam parvo admodum venundabo.<br><br><hr><br>[<a href="Facsimiles/MacropediusAluta1553/source/MacropediusAluta1553p11.htm" target = "new">fol. A6r</a>]<br><br><table border = 0 cellpadding = 1><tr><td width = 333 align = center><h4><font size = +1>ACTUS I. &#160; SCAENA II.</font><br><br><i>Spermologus. &#160; Harpax.</i></h4></td></tr></table><font size = +3>I</font>Ta sancta amet me Saturitas, hac muliere<br>Amentiorem (quod sciam) usquam gentium<br>(90) Non vidi in hunc diem usque. Si necessitas<br>Me adigeret, omnia eius altilia queam<br>Dicto facilius tollere. Harpax obviust&#146;,<br>Cuius quidem ventrem tam inanem ac flaccidum<br>Mod&#242; suspicor, qu&#224;m pera pastoralis est<br>(95) Sub vesperem. Harpax ut tuae fortunulae<br>Se habent? Quid ovis cassa retis est? nihil<br>Piscatum in hunc diem? &#160; <i><b>Har.</b></i> nihil. pereo fame<br>Miserrimus nigerrima. nunc tertius<br>Agitur dies, quo praeter holera putrida<br>(100) E compitis collecta nil gustaverim.<br>Quid multa? venter meus hic tam flaccidus<br>Qu&#224;m inanis haec retis, cruci me destinat.<br><i><b>Sper.</b></i> In portu adest salus tibi, confidito.<br><i><b>Har.</b></i> Non fido, quando ab occidente & miseria<br>(105) Venti mihi flent iugiter. Vale. &#160; <i><b>Sper.</b></i> heus. &#160; <i><b>Har.</b></i> quid est.<br><i><b>Sper.</b></i> Si potis es, Harpax, callidus depromere,<br>Id quod bibamus, faxo ego, ut venter tuus<br>Tam flaccidus sesquipede iam exstet turgidus.<br><i><b>Har.</b></i> Vah, periit ars parasitica: unde possies<br>(110) Sic ampliter consulere nostris ventribus,<br>[<a href="Facsimiles/MacropediusAluta1553/source/MacropediusAluta1553p12.htm" target = "new">fol. A6v</a>]<br>Tam inanibus? &#160; <i><b>Sper.</b></i> Scies c&#249;m aqualiculu<i>m</i> hu<i>n</i>c tuu<i>m</i><br>Ut tympanum extensum cibo palpaveris.<br><i><b>Har.</b></i> An vera, Spermologe, refers? &#160; <i><b>Sper.</b></i> Verissima.<br><i><b>Har.</b></i> Id sancta faxit Saturitas. sed quo ordine?<br><i><b>Sper.</b></i> (115) Videsne stolidam feminam illam, & quid ferat?<br><i><b>Har.</b></i> Quid ni? cohortales aves, qu&#224;m plurimi<br>Ut veneant, obtrudit ultro singulis:<br><i><b>Sper.</b></i> Illam ego ut avem delusero, mercem auferam.<br><i><b>Har.</b></i> Quo pacto id, obsecro? &#160; <i><b>Sper.</b></i> Et suum & nomen viri<br>(120) Modo prodidit. &#160; <i><b>Har.</b></i> Tibi cognitam finges? &#160; <i><b>Spermo.</b></i> sapis,<br>Et proximam. Sed adorior mulierculam,<br>Ne me antevortat quispiam ex nugigerulis<br>Circumforaneis, perinde qui atque nos<br>Huiusmodi aucupio student. &#160; <i><b>Har.</b></i> Nil certius.<br>(125) I prae, licere blanditer! &#160; <i><b>Sper.</b></i> Quin actum agis.<br>Sed audin&#146;? &#160; <i><b>Har.</b></i> Hem. &#160; <i><b>Sper.</b></i> Adsis tempori! &#160; <i><b>Har.</b></i> Memorem mones.<br>Ubi erit opportunum assequar: vade ocyus,<br>Ne transferat merces, quia loco se movet.<br><br><hr><br><table border = 0 cellpadding = 1><tr><td width = 333 align = center><h4><font size = +1>ACTUS I. &#160; SCAENA III.</font><br><br><i>Aluta. &#160; Spermologus. &#160; Harpax.</i></h4></td></tr></table><font size = +3>Q</font>Uid monstri hoc est? Phoebi umbra fit brevissima,<br>[<a href="Facsimiles/MacropediusAluta1553/source/MacropediusAluta1553p13.htm" target = "new">fol. A7r</a>]<br>(130) Gallus meus medium diei nuntiat,<br>Nec quisquam adhuc licitatus est aut praebuit<br>Argentum. In eminentiorem illum locum<br>Concessero, ibi resedero & quosque obvios<br>Excepero. Eccum commodum, huc quidam advolat<br>(135) Contorto in umerum laevum amictus pallio.<br>Quid cesso compellare? Adesdum, adesdum, ohe!<br>Et sequitur alter, ocius venundabo.<br>Heu quisquis es, bone vir, licere, eme optima<br>Ac pinguia altilia mea, anates, anseres<br>(140) Pullosque pinguiusculos, gallum quoque<br>Pulcherrimum, parvo admodum! Ecquid restitas?<br><i><b>Sper.</b></i> Quid restite<i>m</i>? id etiam rogas? Num tu uxor es<br>Heinonis incluta, nobilis formosaque?<br><i><b>Alu.</b></i> Ea ipsa sum; sed unde me nosti, o bone?<br><i><b>Sper.</b></i> (145) Mea Aluta, mea cognata, non te noverim?<br>Quicum a tenellis unguibus iocarier<br>Consueverim? An tibi excidit Petronii<br>Tam dulce cognati tui nomen? &#160; <i><b>Alu.</b></i> Tun&#146; es?<br>Tun&#146; ipsus ades, o mi Petroni, o mi nepos?<br>(150) Quo lapsa tempora? Non quidem agnovissem in hoc<br>Te atro cucullo, nisi te ipsum proderes.<br><i><b>Har.</b></i> Hic Hercle homo versutus est, facillim&#232;<br>Album esse nigrum huic (reor) persuaserit.<br>Porro indicat nutu ex foro secedere.<br><i><b>Alu.</b></i> (155) Stupeo admodum, cognate mi. Sed quaeso dic,<br>[<a href="Facsimiles/MacropediusAluta1553/source/MacropediusAluta1553p14.htm" target = "new">fol. A7v</a>]<br>Num causa emendi me adieris? &#160; <i><b>Sper.</b></i> Pol neutiqua<i>m</i>,<br>Ver&#249;m ut salutem te advolo. Nihilominus,<br>Si de emptione res agitur, est qui petat.<br><i><b>Alu.</b></i> Quisnam ipsus est? &#160; <i><b>Sper.</b></i> Consors meust&#146;, obambulat<br>(160) H&#238;c uspiam. Ubi modo vagatur ipse homo?<br><i><b>Alu.</b></i> Post angulum illum forsitan se transtulit.<br><i><b>Sper.</b></i> Ita suspicor. Vin&#146; quaeritem? &#160; <i><b>Alu.</b></i> Quid ni? obsecro,<br>Actutum abi, si fors queat reducier.<br><i><b>Sper.</b></i> Lubens facesso, in rem tuam statim h&#238;c ero.<br>(165) Cave alteris nobis emenda distrahas.<br><i><b>Alu.</b></i> Nequaquam agam, vobis enim servavero.<br>Bene ambula ac redambula. Ille abivit, &<br>Me principem facturus est, si redierit.<br><i><b>Sper.</b></i> Tam nostra praeda, nostra qu&#224;m lux solis est.<br>(170) Sed ante convenire oportet Harpaga.<br><br><hr><br><table border = 0 cellpadding = 1><tr><td width = 333 align = center><h4><font size = +1>ACTUS I. &#160; SCAENA IIII.</font><br><br><i>Aluta sola</i></h4></td></tr></table><font size = +3>V</font>Estram dij fidem, quis unquam id auguret?*<br>Semel omnia accidunt mihi ex sententia.<br>Cognatus antiquus, novus amicus, fides<br>Reducta, quae exulaverat, si adduxerit,<br>(175) Quem abisse porro condolet: in eo ipso enim<br>Mihi totius pendet salutis anchora,<br>[<a href="Facsimiles/MacropediusAluta1553/source/MacropediusAluta1553p15.htm" target = "new">fol. A8r</a>]<br>Periero fame, ni redeat emptor illico.<br>Sed eccum, utrunque conspicor. sunt in vado<br>Mod&#242; spes meae. At mora omnis est prolixior.<br>(180) Nescio quid inter se loqui prudentiae<br>Occeperint, nisi sit de emendis mercibus.<br><br><hr><br><table border = 0 cellpadding = 1><tr><td width = 333 align = center><h4><font size = +1>ACTUS I. &#160; SCAENA V.</font><br><br><i>Spermologus. &#160; Harpax.</i></h4></td></tr></table><font size = +3>T</font>E commod&#232; paul&#242; prius subduxti. &#160; <i><b>Har.</b></i> Eho.<br>Omisso adesne opsonio? &#160; <i><b>Sper.</b></i> Tace mod&#242;, ac<br>Te principem spera futurum si velis.<br><i><b>Har.</b></i> (185) Hem, quin velim? Quid vult agi? &#160; <i><b>Sper.</b></i> Te principem<br>Spermologus hic facturus est, si assenseris.<br><i><b>Har.</b></i> Assentior, quid postea? &#160; <i><b>Sper.</b></i> Te nobilem hoc<br>Die. &#160; <i><b>Har.</b></i> Licet. &#160; <i><b>Sper.</b></i> Regem. &#160; <i><b>Har.</b></i> Licet. &#160; <i><b>Sper.</b></i> Croesum dabo.<br><i><b>Har.</b></i> Apage, vel oletum facito me, mod&#242; commodes.<br><i><b>Sper.</b></i> (190) Ego faxo in ipsas Croesi opes mox inruas.<br><i><b>Har.</b></i> At Croeso omisso nunc vel Harpaga satura.<br>Quid facto opust&#146;? &#160; <i><b>Sper.</b></i> Paru<i>m</i> admodu<i>m</i>, tute emeris<br>Altilia. &#160; <i><b>Har.</b></i> tute te magis suspenderis.<br>Cui nec obolus est quidem quo restim emam.<br>(195) Ego emero? in crucem tu abi malam, ego emero?<br><i><b>Sper.</b></i> Hem hem sile, tu emes, ego fidem iussero.<br>Intelligenti pauca, cave, ne exaudiat.<br>[<a href="Facsimiles/MacropediusAluta1553/source/MacropediusAluta1553p16.htm" target = "new">fol. A8v</a>]<br>Tua dicta fac verbis meis respondeant!<br><br><hr><br><table border = 0 cellpadding = 1><tr><td width = 333 align = center><h4><font size = +1>ACTUS I. &#160; SCAENA VI.</font><br><br><i>Spermologus. &#160; Aluta. &#160; Harpax.</i></h4></td></tr></table><font size = +3>U</font>T hic fidelem experta in aliis utere<br>(200) Mea Aluta! &#160; <i><b>Alu.</b></i> Mi cognate, hic est quem dixeras?<br><i><b>Sper.</b></i> Pol ipsus, en homine<i>m</i>, omnia isthaec qui auferet.<br><i><b>Alu.</b></i> Data pecunia? &#160; <i><b>Sper.</b></i> Quid istuc? maxime.<br><i><b>Alu.</b></i> Non queo Petroni dignum ut est rependere.<br><i><b>Har.</b></i> Quanti haec familia? &#160; <i><b>Alu.</b></i> Quindecim sestertiis,<br>(205) Minutulum est. &#160; <i><b>Har.</b></i> Hui, nimium id est; decem dabo.<br><i><b>Alu.</b></i> Haudquaqua<i>m</i> erit, nam pinguiuscula est. &#160; <i><b>Har.</b></i> Sat est.<br>Nam parvuli pulli admodum ac tenerrimi.<br><i><b>Alu.</b></i> Hoc delicatiora erunt obsonia. &#160; <i><b>Sper.</b></i> Hem.<br>Ago proxeneta<i>m</i>; assem adhibe. &#160; <i><b>Har.</b></i> Eho, addo. &#160; <i><b>Alu.</b></i> Non satis.<br><i><b>Sper.</b></i> (210) Sat, Aluta. &#160; <i><b>Alu.</b></i> Non. &#160; <i><b>Sper.</b></i> Addes terunciu<i>m</i> & auferes.<br><i><b>Har.</b></i> Nimium est Petroni. &#160; <i><b>Alu.</b></i> Etsi minust&#146; habeat sibi.<br>Tuam auferet cognate mi per gratiam.<br>Hem, nummulos prim&#249;m &#160; <i><b>Har.</b></i> Dabuntur primulu<i>m</i>.<br>Pap&#232;. &#160; <i><b>Sper.</b></i> Heus, ut est? &#160; <i><b>Har.</b></i> Mal&#232;, quia zonam perdidi.<br>[<a href="Facsimiles/MacropediusAluta1553/source/MacropediusAluta1553p17.htm" target = "new">fol. B1r</a>]<br><i><b>Sper.</b></i> (215) Nugae, domi liquisti. &#160; <i><b>Har.</b></i> Id Hercl&#232; suspicor.<br><i><b>Sper.</b></i> Certo scio. &#160; <i><b>Har.</b></i> Sic? salva res, tu solvito,<br>Reddam domi. &#160; <i><b>Sper.</b></i> Fidem iubebo, tollito.<br><i><b>Alu.</b></i> Malim adferat, tantisper h&#238;c morabimur,<br>Dum redeat. &#160; <i><b>Har.</b></i> Ah, non plus meruit huius fides?<br><i><b>Sper.</b></i> (220) Gallum relinque pignori. &#160; <i><b>Har.</b></i> Do pignori, he<i>m</i><br>Habeat, moretur paululum. &#160; <i><b>Sper.</b></i> Ocyus redi.<br><i><b>Har.</b></i> Ocyssim&#232;, sed heus tu, ubi te offendero?<br><i><b>Alu.</b></i> Ad aureum Leonis intersignium:<br>Illic edendum, illic bibendum erit prius<br>(225) Qu&#224;m abeam. &#160; <i><b>Har.</b></i> He<i>m</i>. &#160; <i><b>Sper.</b></i> Sapis profecto, curassis cutem.<br><i><b>Alu.</b></i> Ver&#249;m age nepos, illum reducito citius.<br><i><b>Sper.</b></i> Quin tu taces? uterque iam te intro sequimur,<br>Bellos homunculos ibi acturi. Vale.<br><i><b>Alu.</b></i> Vale, Petroni! Hic admodum propensus est<br>(230) Mihi. Ni amicus esset, haud se impenderet.<br>At pignori accepisse gallum certius,<br>Multoque certius. Nam in urbibus dolus<br>Quam plurimus. Gradior in oenopolium,<br>Ubi ventrem in hoc vico prius purgaverim.<br><i><b>Sper.</b></i> (235) Edat, bibat & inebrietur stolida, ego hinc<br>In ganeum procedam, ut alloquar Harpaga:<br>Fors queat adhuc toga inebriatae tollier.<br><br><hr><br><table border = 0 cellpadding = 1><tr><td align = center width = 333>Chorus ex Bacchidibus<br>seu Mimallonibus.</td></tr></table>[<a href="Facsimiles/MacropediusAluta1553/source/MacropediusAluta1553p18.htm" target = "new">fol. B1v</a>]<br>Iacche Bacche ohe, ohe,<br>o Bacche Iacche ohe, ohe.<br>(240) Ornate Bacchanalibus<br>Bacchum corona, Bacchides!<br>&#160; &#160; &#160; &#160; Iacche Bacche ohe, ohe,<br>O Bacche Iacche ohe, ohe.<br>Risu, iocis & potibus<br>(245) Baccho parantur orgia.<br><br><br>&#160; &#160; &#160; &#160; Iacche Bacche ohe, ohe,<br>o Bacche Iacche ohe, ohe.<br>Bacchi furore corripi<br>Coetus oportet Maenadum.<br>(250) &#160; &#160; Iacche Bacche ohe, ohe,<br>o Bacche Iacche ohe, ohe.<br>Io Bromi, Liber pater,<br>io Priape, Iacche io.<br>Iacche Bacche etc.<br><br><br>Alius Chorus extra Bacchanalia<br>ex matronis Bunscoticis.<br><br>(255)<br>&#160; &#160; &#160; &#160; Faex generis humani est genus<br>parasiticum, lurconicum,<br>scurrarum & id genus omnium<br>qui in otio ventri student.<br>&#160; &#160; &#160; &#160; Hi callidos facetiis,<br>(260) hi simplices astutia,<br><br>hi singulos fraude ac dolo<br>pro ventre passim irretiunt.<br>&#160; &#160; &#160; &#160; Hos nisi magistratus velut<br>fures latronesque aut lupos<br>(265) ac tigridas e Republica<br>raserit, eam corruperit.<br><a name = "Tweede"><table border = 0 cellpadding = 12><tr><td width = 408 align = center><a href ="#Derde"><img align=bottom alt=Continue border = 0 src=../Stijl/Goudstaf.gif width=379></a></td></tr></table><table border = 0 cellpadding = 1><tr><td width = 333 align = center><h4><font size = +1>ACTUS II. &#160; SCAENA I.</font><br><br><i>Aluta. &#160; Tolmesia caupona. &#160; Ancilla</i></h4></td></tr></table>Prudentis est nostratium proverbio<br>ventrem prius purgare quam aliud ingerat.<br>Iam re absoluta pulsitandum est ostium.<br>(270) Quis has fores recludet? Ecquis aperiet?<br>Pulsabo validius. Quis, inquam, aperiet has<br>Ambas fores? Exaudit hic nemo omnium?<br>&#160; &#160; <i><b>Tol.</b></i> Heus ohe, ut importuna! Quis vult ingredi?<br><i><b>Alu.</b></i> Cum gallo ego ipsa Aluta gallinaceo.<br>(275) Reclude dum! Quod edatur ac bibatur huc<br>mox adferatur splendide.<br>&#160; &#160; <i><b>Tol.</b></i> &#160; Est pecunia?<br><i><b>Alu.</b></i> Mox aderit, heus.<br>&#160; &#160; <i><b>Tol.</b></i> &#160; Hem. &#160; <i><b>Alu.</b></i> Quaeque dulcia sint.<br>&#160; &#160; <i><b>Tol.</b></i> &#160; Licet.<br>Modo splendeat pecunia. &#160; <i><b>Alu.</b></i> Ah, pecunia?<br>Limus pecunia. Vina dulcia, blandula<br>(280) Massicaque prome! Audin&#146;?<br><br>&#160; &#160; <i><b>Tol.</b></i> &#160; Vel insanit vel est<br>ebria mulier.<br>&#160; &#160; <i><b>Anc.</b></i> &#160; Utut est, videbitur illico.<br><i><b>Alu.</b></i> Iam numerat argentum mihi, mox tinniet.<br>Ut imperatrici inclutae mox offeret.<br>Age Aluta, laetum ducito hunc diem! Ades ehodum,<br>(285) ehodum puella, quin ministras fercula?<br>Quin Bromius assilit?<br>&#160; &#160; <i><b>Anc.</b></i> Hem, en prior tibi congius.<br>Infunde, bibe, dein solvito! &#160; <i><b>Alu.</b></i> Curabitur.<br>&#160; &#160; <i><b>Anc.</b></i> Nisi tute cures, gallus hic servabitur.<br><br><hr><br><table border = 0 cellpadding = 1><tr><td width = 333 align = center><h4><font size = +1>ACTUS II. &#160; SCAENA II.</font><br><br><i>Spermologus. &#160; Harpax.</i></h4></td></tr></table>(290) Delusimus probe mulierem per Iovem.<br>Ignoro tamen ubi nebulo sese abstruserit,<br>Cui se popinae fornicive immerserit.<br>Nam ganeum lustravi & unum & alterum,<br>nec paret usquam gentium. Hoc equidem scio,<br>(295) Ubiubi sit, larido esse pestem maximam.<br>Sed adest homo, quem quaerito, paulo alacrior.<br>Portas pecuniam? &#160; <i><b>Har.</b></i> Ha ha he, nil residuum est?<br><i><b>Sper.</b></i> Toga admodum bona, pulla, duplex, civica.<br><i><b>Har.</b></i> Nostra est, modo ebria sit. Latebo clanculum,<br><br>(300) alio alloquar in itinere schemate. &#160; <i><b>Sper.</b></i> Hem, vide,<br>quid possies! Crepat ostium; cedamus hinc!<br><br><hr><br><table border = 0 cellpadding = 1><tr><td width = 333 align = center><h4><font size = +1>ACTUS II. &#160; SCAENA III.</font><br><br><i>Aluta. &#160; Tolmesia. &#160; Ancilla.</i></h4></td></tr></table>Quidum moratur perfidus, qui sese ait<br>quantocius rediturum & argentum mihi<br>daturum?<br>&#160; &#160; <i><b>Tol.</b></i> &#160; Ain&#146; vero pecuniam tibi<br>(305) morarier? &#160; <i><b>Alu.</b></i> Sic dico.<br>&#160; &#160; <i><b>Tol.</b></i> &#160; Quibus ex mercibus?<br><i><b>Alu.</b></i> Altilia quispiam emit; illi credidi)<br>(quia perdidit zonam) pecuniam.<br>&#160; &#160; <i><b>Tol.</b></i> &#160; Obsecro,<br>quantam? &#160; <i><b>Alu.</b></i> Undecim sestertios.<br>&#160; &#160; <i><b>Tol.</b></i> &#160; Novisti eum?<br><i><b>Alu.</b></i> Non edepol, sed eum Petronius mihi<br>(310) cognatus ut consortem & intus & in cute<br>novit.<br>&#160; &#160; <i><b>Tol.</b></i> Quis hic cognatus est tuus? Quis hic<br>Petronius? &#160; <i><b>Alu.</b></i> Qui se nepotem dixerat,<br>qui adduxerat hominem, fidem qui iusserat.<br><br>&#160; &#160; <i><b>Tol.</b></i> Impostor ille fuit, nec est in urbe (quod<br>(315) sciam) vir istoc nomine. &#160; <i><b>Alu.</b></i> Heu me miseram, ut<br>mihi callidi imposuere, subdoli & vafri!<br>Verum hic relictust&#146; pignori gallus. Putas,<br>reliquerint mihi tam animosum _l_ktora?<br>Non id putes; mox aderit hic pecunia,<br>(320) mox aderit & Petronius.<br>&#160; &#160; <i><b>Tol.</b></i> &#160; Mox, mox! Nisi<br>mox solveris (quia usque mox) gallus meust&#146;.<br>Nam aliquid volo potius rapere quam nil dari.<br><i><b>Alu.</b></i> Sic impie tollesne delicias meas?<br>Quantum est, quod edi, quod bibi? Teruncio<br>(325) solvi potest. Heinonis uxor sum, dabit<br>lubens, forum si quando raeda accesserit.<br>Tam ignota Aluta? Ignotus Heino?<br>&#160; &#160; <i><b>Tol.</b></i> &#160; Nescio,<br>quis Heino sit, quae Aluta sit. Tres congios<br>tu ternio potasti optimi vini; pro eis<br>(330) aut aes repones, aut _l_ktora vindico.<br><i><b>Alu.</b></i> O pervigil custos domus, sicine migras<br>Cortem in alienam? Ibo & querar viro meo.<br>&#160; &#160; <i><b>Anc.</b></i> Non longe abibis, quin Bromius te sopiet.<br>Hem, exi, pavimentum domus ne convomas<br>(335) foedesve multo turpius; cloacam adi!<br><i><b>Alu.</b></i> Exonerem ut alvum, denuo hic secessero.<br><br>&#160; &#160; &#160; &#160; &#160; &#160; &#160; &#160; &#160; &#160; Chorus Maenadum<br><br>&#160; &#160; Iacche Bacche, ohe, ohe,<br>o Bacche, Iacche etc.<br><br><br>&#160; &#160; &#160; &#160; &#160; &#160; Alius Chorus matronarum<br><br>&#160; &#160; Honesta cauponaria<br>(340) censetur inter divites;<br>At mihi videtur improba<br>quaestusque sordidissimus.<br>&#160; &#160; Quid foedius quam promere,<br>quo inebrient se reprobi<br>(345) reddantque mentis impotes.<br>Immo ex hominibus bestias?<br>&#160; &#160; Hoc caupo avarus expetit,<br>ut maxime vino oppleant<br>se tum viri tum feminae<br>(350) & vomitum adusque ingurgitent.<br><a name = "Derde"><table border = 0 cellpadding = 12><tr><td width = 408 align = center><a href ="#vierde"><img align=bottom alt=Continue border = 0 src=../Stijl/Goudstaf.gif width=379></a></td></tr></table><table border = 0 cellpadding = 1><tr><td width = 333 align = center><h4><font size = +1>ACTUS III. &#160; SCAENA I.</font><br><br><i>Harpax. Spermologus.</i></h4></td></tr></table>E viculo vides labantem Bacchidem,<br>Viam per omnem eructuantem crebriter<br>Ingurgitatam crapulam? &#160; Video, tuum est.<br><i><b>Har.</b></i> Quidnam?<br>&#160; &#160; &#160; &#160; &#160; &#160; &#160; &#160; Spermologus<br>&#160; &#160; &#160; &#160; &#160; &#160; &#160; &#160; Rogas? An non spopondisti modo<br>(355) Sacroque foedere deierasti lancibus<br>Meis tua adfutura abunde pocula?<br><i><b>Har.</b></i> Iuravi & ultro tibi probe perfecero.<br><i><b>Sper.</b></i> Quonam modo?<br>&#160; &#160; &#160; &#160; <i><b>Har.</b></i> &#160; Scin&#146;, quid prius suggesseris<br>de duplici toga? &#160; <i><b>Sper.</b></i> Hem, immo. Perge dicere!<br><i><b>Har.</b></i> (360) Iam cespitat, dormiturit, mox uspiam<br>sub arboris sopita fronde concidet<br>Aut propter aggerem vel in salebram; ibi<br>industriam meae artis exercuero. &#160; <i><b>Sper.</b></i> Abi,<br>sequar brevi. &#160; <i><b>Har.</b></i> Audin&#146;? &#160; <i><b>Sper.</b></i> Quid? &#160; <i><b>Har.</b></i> Sequere quam mox! &#160; <i><b>Sper.</b></i> Modo.<br><br><i><b>Har.</b></i> (365) Quam plena curarum est & anxia vita, quae<br>hoc retiaclo comparat victum sibi!<br>Rete, dolus, impostura, furta sunt meae<br>Artis peritia, inde crux. Hem. Eccam ebriam<br>hanc vomicam, ut obliquis viam metitur hanc<br>(370) gressibus & usque convomit. Sequar eminus.<br><br><hr><br><table border = 0 cellpadding = 1><tr><td width = 333 align = center><h4><font size = +1>ACTUS III. &#160; SCAENA II.</font><br><br><i>Aluta. &#160; Harpax. &#160; Spermologus.</i></h4></td></tr></table>O galle, galle, ut es subductus et<br>reliqua familia tota! Dii, vestram fidem!<br>Petronius, Petronius, dolus, dolus!<br>Ut cuncta volvuntur sinistro ex ordine,<br>(375) caelestia & terrestria occidunt, pedes<br>nutant, caput dolet admodum, caput, caput.<br>O Heino, serva uxorculam tuam, obsecro, ae!<br><i><b>Har.</b></i> Modo est adire commodum, quia labitur.<br>Mercurius adsit! Ecquid est, coniunx mea?<br>(380) Quid aegra ades? Quid sordida es, mea Alutula?<br><i><b>Alu.</b></i> O Heino, serva Alutulam tuam! Labo.<br><i><b>Har.</b></i> Ego (ne time) te sustinebo, Alutula.<br><i><b>Alu.</b></i> Non sum (puto) illa, quae olim eram, tua Alutula.<br>Hic dormienti accumbe! &#160; <i><b>Har.</b></i> Ego accubuero tibi<br>(385) & mollius posuero. &#160; <i><b>Alu.</b></i> Operi vultus meos!<br>Vertuntur omnia, terra, caelum. &#160; <i><b>Har.</b></i> Operier<br>&#160; &#160; &#160; &#160; &#160; &#160; vittane vis?<br> &#160; <i><b>Alu.</b></i> Volo, nam ea optima est. &#160; <i><b>Har.</b></i> Togam<br>ne convomas, num detrahi cupis? &#160; <i><b>Alu.</b></i> Volo, ae.<br><i><b>Har.</b></i> Sic, sic, ita omnia simul impura evome!<br><i><b>Sper.</b></i> (390) Per Herculem scelestiorem neminem<br>vidi hoc homine. Togam tenet, vestes quoque<br>praecidit usque ad femora. Quis me hercle vel<br>nequissimus tam foeda, tam insolentia<br>tentaverit? Nunc absolutis technicis<br>(395) versutiis suffarcinatus omnibus<br>redit alacer. &#160; <i><b>Har.</b></i> Num egi probe negotium?<br><i><b>Sper.</b></i> Ita sancta amet me Saturitas, scelestus es,<br>Harpax. Qui id actum? Ubi retis est? &#160; <i><b>Har.</b></i> Dicam tibi,<br>ubi viculum hunc tutum subierimus. &#160; <i><b>Sper.</b></i> Sapis.<br><i><b>Har.</b></i> (400) Ganeum adeamus nunc & ollas carnium.<br>Haec praeda suppeditabit ampla pocula.<br><br><br>&#160; &#160; &#160; &#160; &#160; &#160; &#160; &#160; Chorus Mimallonum<br><br>&#160; &#160; Iacche Bacche [ohe, ohe,<br>O Bacche Iacche, ohe, ohe]<br>ornate Bacchanalibus ... ut supra.<br><br>&#160; &#160; &#160; &#160; &#160; &#160; Alius Chorus matronarum<br><br><br>&#160; &#160; Foeda est quidem ebrietas viro,<br>(405) at mulieri foedissima:<br>natura enim haec infirmior,<br>quod hauserit, foede egerit.<br>&#160; &#160; Ut se sues spurcissimae<br>Caeno lutoque immersitant,<br>(410) ita inebriatae feminae<br>vomitu atque oleto se inquinant.<br>&#160; &#160; At mulierum temulentiam est<br>ita alligata impuritas,<br>ut lingua, sensus & manus<br>(415) nil tractitent nisi turpia.<br><a name = "Vierde"><table border = 0 cellpadding = 12><tr><td width = 408 align = center><a href ="#Vijfde"><img align=bottom alt=Continue border = 0 src=../Stijl/Goudstaf.gif width=379></a></td></tr></table><font size = +1>ACTUS IV. &#160; SCAENA I.</font><br><br>Heino. &#160; Paedium.<br>Quid hoc esse suspicer, quod uxor non adest?<br>Sol vergit in declive & instat atra nox.<br>I, paedium,<br><br><i><b>Paed.</b></i> &#160; Hem.<br><i><b>Hei.</b></i> &#160; atque vise, si usquam appareat<br>matercula!<br><i><b>Paed.</b></i> &#160; E foro cuneos latura?<br><i><b>Hei.</b></i> &#160; Ita.<br><i><b>Paed.</b></i> (420) Eo, pater; verum timeo, ne mordeat<br>me lamia.<br><i><b>Hei.</b></i> Nequaquam; nam adhuc clarust&#146; dies.<br><i><b>Paed.</b></i> Si appareat nusquam, pater, vis regrediar?<br><i><b>Hei.</b></i> Regredere! Cave, ne longe abiveris!<br><i><b>Paed.</b></i> &#160; Licet.<br><i><b>Hei.</b></i> Vade; interim nos tritico purgato, uti<br>(425) poposceras, pultem tibi parabimus.<br>Timeo hercle vero, viserit frustra puer.<br>In thermopolio si eam quis duxerit,<br>Certe actum erit de re domestica hoc die<br>et crastino, cum ad vina sic propensa sit,<br>(430) ut non quiescat, donicum se ingurgitet.<br><br><br><table border = 0 cellpadding = 1><tr><td width = 333 align = center><h4><font size = +1>ACTUS IV. &#160; SCAENA II.</font><br><br><i>Aluta sola.</i></h4></td></tr></table>Heus, ohe! Ubi sum? Quae sum? Quid intuor undique?<br>Quis daemonum me fascinavit atque in hunc<br>orbem novum perduxit undique laqueatum? Ut haec<br>mutata subito! Pro supreme Iuppiter,<br>(435) nil terra, nil caelum est nisi rete unicum.<br><br>Non absque causa mihi natare videbar et<br>piscarier. Num ego Aluta sum Bunscotica,<br>Heinonis uxor Hannii, an aliena sum?<br>In conscientia ipsa sum, immo ipsissima,<br>(440) verum in habitu prorsus aliena sum. Nam ubi<br>toga est? Ubi ricula? Ubi crumenula nigricans?<br>Praecisa vestis usque ad anchas, foeda vix<br>subucula has nates tegit: plane occidi.<br>Quo conferam me? Cui loquar? Ego neminem<br>(445) agnosco, cuncta videntur ut labentia,<br>nullusque noverit: perii plane modo.<br>Heinonem adibo sciscitans, num Aluta sit<br>Domi. Si ibi, profecto nulla sum. At si ibi<br>non fuerit, aliqua spes mihi fors residua est.<br><br><hr><br><table border = 0 cellpadding = 1><tr><td width = 333 align = center><h4><font size = +1>ACTUS IV. &#160; SCAENA III.</font><br><br><i>Paedium. Heino.</i></h4></td></tr></table>(450) Heu heu, pater!<br><i><b>Hei.</b></i> &#160; Quid est, puelle?<br><i><b>Paed.</b></i> &#160; O mi pater!<br><i><b>Hei.</b></i> Quiesce, siste paululum! Quid, gnate, fles?<br><i><b>Paed.</b></i> Heu, mater<br><i><b>Hei.</b></i> &#160; Hem?<br><i><b>Paed.</b></i> &#160; mater mea est<br><i><b>Hei.</b></i> &#160; Quid mater est?<br><i><b>Paed.</b></i> Cerrita prorsus est, pater.<br><i><b>Hei.</b></i> &#160; Mater tua?<br><br><i><b>Paed.</b></i> Etiam, pater.<br><i><b>Hei.</b></i> &#160; Qui scis?<br><i><b>Paed.</b></i> &#160; Obibat clamitans,<br>(455) Iactans manus, iactans caput, quasi lamia<br>Larvata faciem, insanit horrendum nimis.<br>Timeo admodum, pater.<br><i><b>Hei.</b></i> &#160; Sile, fili, sile!<br>Curabitur. Quid, quaeso, id esse dixero?<br>Strigesne terruere vel cacodaemones<br>(460) Hunc parvulum? Ibo foras, ut eventum rei videam.<br><br><br><table border = 0 cellpadding = 1><tr><td width = 333 align = center><h4><font size = +1>ACTUS IV. &#160; SCAENA IV.</font><br><br><i>Aluta. &#160; Heino. &#160; Dromulus.</i></h4></td></tr></table>Tribules, obsecro vestram fidem,<br>Heinonis hocine praedium est & haec domus?<br>Nisi mente tota capta sum, haec ea ipsa sunt,<br>Quanquam omnia intuar alieno schemate.<br><i><b>Hei.</b></i> (465) Supreme Iuppiter, quid haec portenderint!<br><i><b>Alu.</b></i> Heino, Heino, ubi uxor Aluta? Nunquid est domi?<br><i><b>Hei.</b></i> Dii boni te, Aluta, servassint! Veni!<br><i><b>Alu.</b></i> Haud quaquam; enim dic vero, an ipsa sit domi!<br><i><b>Hei.</b></i> Tune ipsa mea matrona, Aluta mea? Veni!<br><i><b>Alu.</b></i> (470) An ipsa sum?<br><i><b>Hei.</b></i> &#160; Tu ipsissima.<br> &#160; <i><b>Alu.</b></i> At non sum in habitu.<br><i><b>Hei.</b></i> Ingredere! Nos videbimus. Pro Iuppiter,<br>Quid auspicabor quove me vertam miser?<br>Quis hanc misellam ita fascinavit, perdidit?<br>Quis consulet nobis modo? I, puer, ad sacrum<br>(475) & sacrificum nostrum advoca celerrime<br>Mystotum, ut exorcizet hanc miserrimam,<br>Ne forte quovis genio iniquo afflata sit.<br><i><b>Drom.</b></i> Licet.<br><i><b>Hei.</b></i> &#160; Vola!<br><i><b>Drom.</b></i> &#160; Licet.<br><i><b>Hei.</b></i> &#160; Cito veniat!<br><i><b>Drom.</b></i> &#160; Licet.<br><i><b>Hei.</b></i> Nos interim studebimus, uti dormiat<br>(480) parumper, ac tantisper hoc sub schemate,<br>Quo rediit huc, sinemus, ille dum advolet.<br>Neque dubito eum, cum sciverit, mox adfore.<br>Ingressus itaque habebo curam coniugis.<br><br><br>&#160; &#160; &#160; &#160; &#160; &#160; &#160; &#160; Chorus<br><br>&#160; &#160; Iacche Bacche, ohe, ohe,<br>(485) Ornate Bacchanalibus etc.<br><br>&#160; &#160; &#160; &#160; &#160; &#160; &#160; &#160; Alius<br><br>&#160; &#160; Nil gravius est viro bono<br>Quam habere stultam coniugem,<br>Cum illi foris & in aedibus<br>&#160; &#160; &#160; &#160; sit usque pestis maxima.<br><br>(490) &#160; &#160; Haec derogat famae viri,<br>Corrumpit omnem familiam,<br>Rem dissipat domesticam,<br>Praesertim ubi sapere se putat.<br>&#160; &#160; Duxisse praestat efferam,<br>(495) Pigram, superbam aut invidam<br>Quam stolidam & amentem, rei<br>Cui nulla cura domesticae.<br><a name = "Vijfde"><table border = 0 cellpadding = 12><tr><td width = 408 align = center><a href ="#Einde"><img align=bottom alt=Continue border = 0 src=../Stijl/Goudstaf.gif width=379></a></td></tr></table><font size = +1>ACTUS V. &#160; SCAENA I.</font><br><br>&#160; &#160; &#160; &#160; &#160; &#160; &#160; &#160; &#160; &#160; Aluta. Heino.<br>Dolus, dolus, malus dolus, Petronius,<br>Gallus meus.<br><i><b>Hei.</b></i> &#160; Quiesce, Aluta, paululum!<br>(500) Non est dolus. &#160; <i><b>Alu.</b></i> Dolus, dolus, Petronius.<br><i><b>Hei.</b></i> Quisnam Petronius? &#160; <i><b>Alu.</b></i> Nepos, dolus,<br>Petronius, gallus meus.<br><br><i><b>Hei.</b></i> &#160; Mirabile hoc<br>Insaniae genus! Memorat gallos, dolos,<br>Petronios. Sed occipit quiescere;<br>(505) Si dormiat, spes aliqua curae erit. Foras<br>Prodibo, dum veniat sacrificus. Eccum adest,<br>Indutus albo supparo, cinctus stola,<br>Se signat undique nescio quid murmurans.<br><br><hr><br><table border = 0 cellpadding = 1><tr><td width = 333 align = center><h4><font size = +1>ACTUS V. &#160; SCAENA II.</font><br><br><i>Mystotus. &#160; Heino. &#160; Aluta.</i></h4></td></tr></table>Quid hoc mali est, Heino, quod uxori accidit?<br><i><b>Hei.</b></i> (510) Mystote, tota spes mea est in te unico.<br>&#160; &#160; &#160; &#160; &#160; &#160; &#160; &#160; &#160; &#160; Mystotus<br>Ubi, quomodo & quando accidit?<br><i><b>Hei.</b></i> &#160; Mane exiit<br>Mente integra ad forum, redit iam vesperi<br>Lymphata, rapta nescio quo daemone.<br>Clamat, vomit, aliena loquitur, nullus est<br>(515) Rationis usus. Tu vide quid possies<br>Per verba sacra & mystica aut quid facto opust&#146;!<br>&#160; &#160; <i><b>Sacr.</b></i> Dabo operam. At ubi posuistis illam? Ducite<br>me intro!<br><i><b>Hei.</b></i> &#160; En misellam, ut vultibus torvis iacet!<br>&#160; &#160; <i><b>Sacr.</b></i> Hui, quidnam hoc est, quod rete caput obvolvitur?<br><i><b>Hei.</b></i> (520) Comparuit ita, neque temere tentavimus<br>resolvere.<br>&#160; &#160; <i><b>Sacr.</b></i> &#160; Auferatur. Hoc non quodlibet<br>Fore rete, sed nebulonis auguror.<br> &#160; <i><b>Alu.</b></i> Dolus,<br>Dolus.<br><i><b>Hei.</b></i> &#160; Hem, occipit. &#160; <i><b>Alu.</b></i> Petronius.<br>&#160; &#160; <i><b>Sacr.</b></i> &#160; Quisnam ipsus est?<br><i><b>Alu.</b></i> Tenebrico, gallus meus, sestertii.<br><i><b>Hei.</b></i> (525) Haec usque cantat.<br>&#160; &#160; <i><b>Sacr.</b></i> &#160; Singularis admodum haec<br>Insania est. Seorsum abite paululum!<br><i><b>Hei.</b></i> Paremus; haud enim decet mysteriis<br>Sacris adesse rusticos. Stemus procul!<br><br><hr><br><table border = 0 cellpadding = 1><tr><td width = 333 align = center><h4><font size = +1>ACTUS V. &#160; SCAENA III.</font><br><br><i>Mystotus sacrificus. &#160; Aluta.</i></h4></td></tr></table>In nomine patris atque filii, sacri<br>(530) Quoque spiritus cede, maledicte diabole,<br>Ab hac Dei famula & da honorem illi Deo,<br>Qui iudicare mortuos venturus est<br>Vivosque per flammam! &#160; <i><b>Alu.</b></i> Heus Bromi, heus Iacche, ades!<br>&#160; &#160; &#160; &#160; &#160; &#160; &#160; &#160; &#160; &#160; Mystotus<br>Ego te, Bromi, exorcizo. Iacche, adiuro te<br>(535) Per filium Dei, ut vel exeas vel ut<br><i><b>Alu.</b></i> Phi, Bromie, phi, phi, Bacche, phi, quam amarus es!<br>&#160; &#160; &#160; &#160; &#160; &#160; &#160; &#160; &#160; &#160; Mystotus<br>Vin&#146; dulcia?<br> &#160; <i><b>Alu.</b></i> Hem, sint quaeque dulcia, Massica.<br>Mox emptor solverit.<br>&#160; &#160; &#160; &#160; &#160; &#160; &#160; &#160; &#160; &#160; Mystotus<br>&#160; &#160; &#160; &#160; &#160; &#160; &#160; &#160; Per Herculem patremque<br>Liberum, non admodum haec mulier malo<br>(540) afflata numine est. Ut audiit mysteria,<br>Mox ultro prosiluit nocens solo halitu,<br>Quem proruens post se reliquit, foetido.<br><br><hr><br><table border = 0 cellpadding = 1><tr><td width = 333 align = center><h4><font size = +1>ACTUS V. &#160; SCAENA IV.</font><br><br><i>Heino. &#160; Mystotus sacrificus.</i></h4></td></tr></table>Foras repente prosilit sacrificulus.<br>Timeo, male sit rei.<br>&#160; &#160; &#160; &#160; &#160; &#160; &#160; &#160; &#160; &#160; Mystotus<br>&#160; &#160; &#160; &#160; &#160; &#160; &#160; &#160; &#160; &#160; Timere desine!<br>(545) Bona pars propulsa est numinis saevissimi,<br>Quod adripit subin viros fortissimos.<br><i><b>Hei.</b></i> Hau!<br>&#160; &#160; &#160; &#160; &#160; &#160; &#160; &#160; &#160; &#160; Mystotus<br>&#160; &#160; &#160; &#160; Ceterum quiescat, edormiscat id,<br>Quod residuum est. In crastinum periculum<br>Nullum. Ultro reliquum proruet. Vos denique,<br>(550) Qui adestis huic spectaculo, animadvertite!<br>Haud impio est adflata genio mulier haec:<br>Arrepta Baccho. Bacchidum more hactenus<br>Bacchata tandem resipiet. Verum moras<br>Rescindite; haud enim modo, sed crastino<br>(555) Die intus in penita aede sorbitiuncula<br>Curabitur. Quod accidit nebulonibus<br>Cras scibitis; nam uterque deprehensus est<br>Plectendus in furca, die sed crastino.<br>Nos, Heino, eamus intro & ipso numine,<br>(560) Quo uxor tua est afflata in urbe, Bacchico<br>Nostram cutem curemus isto praevio<br><br>Misso dolore molliter!<br><i><b>Hei.</b></i> &#160; Placet. Ilicet.<br><br><br>&#160; &#160; &#160; &#160; &#160; &#160; &#160; &#160; &#160; &#160; Grex histrionum<br>Spectastis omnes, quam egimus comoediam;<br>Verum veremur, omnibus haud conduxerit.<br>(565) Qui non alacrior excolendis moribus<br>Probis bonisque litteris evaserit,<br>Profecto is absque fruge spectator fuit.<br>Cavete proin&#146;, ne crapula aut temulentia<br>Gravemini! Haud enim ullus est prudentiae,<br>(570) Ubi regnat ebrietas, locus. Cavete dein,<br>Ne fraudibus vacetis aut furto! Ipsa enim<br>Laqueo iugulum adigunt. Valete, plaudite!<br><br><table border = 0 cellpadding = 1><tr><td align = center width = 303><i>Finis Alutae.</i></td></tr></table><a name = "Einde"><table border = 0 cellpadding = 12><tr><td width = 408 align = center><a href ="index.html"><img align=bottom alt=Continue border = 0 src="../Stijl/Goudstaf.gif" width="379"></a></h4></td></tr></table><table border = 0 cellpadding = 1><tr><td width = 222 align = center><h4>Tekstkritiek:</h4></td></tr></table>vs. 171 auguret <i>er staat:</i> augeret<br><ul><li>Macropedius <a href = "Macropedius.html">12 <i>toneelstukken</i></a><li><a href="index.html">Ceneton</a><li><a href="../Latijn/Heinsius.html">Heinsius-verzameling</a><li><a href="../Canonisations.html">Voorkeurenpagina Opleiding Nederlands</a></ul></body></html></ul><hr></body></html>