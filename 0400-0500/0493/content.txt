[Dutch]

Het gewaand vertrouwen, of de zegepraal der liefde. Groningen
en Amsterdam, 1803.
Anonieme vertaling, naar Les Fausses Confidences van Marivaux.
Uitgegeven door drs. J. Breunesse
Red. dr. A.J.E. Harmsen, Universiteit Leiden.
Ceneton10041 - Ursicula
In deze uitgave zijn evidente zetfouten gecorrigeerd en
gemarkeerd met een asterisk.


                     Continue

[p. 1]

                   HET

           GEWAAND VERTROUWEN.

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━

[p. 2: blanco]
[p. 3]

                   HET

           GEWAAND VERTROUWEN,

                   OF

        DE ZEGEPRAAL DER LIEFDE.

                BLIJSPEL.

            Naar het Fransche

        (LES FAUSSES CONFIDENCES)

                   VAN

               DE MARIVAUX
               ___________

    Te GRONINGEN en te AMSTELDAM, bij
      WIJBE WOUTERS en J.F. NIEMAN.
                  1803.

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━
[p. 4]

               PERSOONEN.

ARAMINTA, Dogter van Mevrouw Argante.
DORANTUS, Neef van den Heer Remij.
De Heer REMIJ, Prokureur.
Mevrouw ARGANTE.
JEANNOT, Knecht van Araminta.
DUBOIS, oude bediende van Dorantus, doch thands
            bij Araminta.
MARTON, Kamenier van Araminta.
De Graaf VAN DORIMONT.
Een Knecht.
Een Jongen van een Juwelier.

Het Tooneel is ten huize van Mevrouw ARGANTE.


                     Continue

[p. 5]

                   HET

           GEWAAND VERTROUWEN,

                   OF

        DE ZEGEPRAAL DER LIEFDE.

                BLIJSPEL.
               __________

             EERSTE BEDRIJF.


             EERSTE TOONEEL.

           DORANTUS, JEANNOT.

   JEANNOT, Dorantus binnen leidende.

Heb de goedheid, Mijnheer, in deze zaal een oogenblik plaats
te nemen. Mejufvrouw Marton is bij Mevrouw en zal terstond
hier zijn.

                DORANTUS.

    Zeer verpligt.

                JEANNOT.

    Zoo gij het verkiest, zal ik u gezelschap houden, en op
dat de tijd u niet lang moge vallen, zullen wij te samen een
weinig praten.

                DORANTUS.

    Ik dank u, dit is onnoodig, houd u slechts niet op.
[p. 6]

                JEANNOT.

    Zie, Mijnheer, gij behoeft geene complimenten te maken,
wij hebben bevel van Mevrouw, om steeds beleefd te zijn, en
gij kunt getuigen dat ik het ben.

                DORANTUS.

    Neen, zeg ik u, ik zal blijde zijn een oogenblik alleen te
wezen.

                JEANNOT.

    Verschoon mij, Mijnheer, gij kunt dan uw zin doen.

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━

             TWEEDE TOONEEL.

      DORANTUS, DUBOIS, met omzig-
        tigheid binnen tredende.

                DORANTUS.

    Ah! zijt gij daar?

                 DUBOIS.

    Ja, ik houd de wacht over u.

                DORANTUS.

    Ik wanhoopte mij van een Bediende te ontslaan, welke mij
hier binnen heeft geleid, en die mij volstrekt scheen te
willen vervelen door hier te blijven. Zeg mij spoedig, is de
heer Remij nog niet gekomen?

                 DUBOIS.

    Neen, doch het is bijna het uur, dat hij bepaald heeft. (
hij ziet overal rond.) Hier is immers niemand, die ons bij
elkanderen ziet? het is hoogst noodzakelijk, dat niemand der
Bedienden vermoede dat ik u kenne.

                DORANTUS.

    Ik zie niemand.

                 DUBOIS.

    Gij hebt immers niets van ons ontwerp aan den heer Remij,
uwen bloedverwant, ontdekt?
[p. 7]

                DORANTUS.

    Niet het minste woord. Hij heeft mij met de beste trouw
der wereld, als Intendant, bij de dame, van welke ik hem
gesproken heb en welke hij als Prokureur bedient, aanbevolen;
hij weet volstrekt niet, dat gij het zijt, die mij heeft
aangeraden, om mij hier toe bij hem te vervoegen; hij heeft
haar gisteren over mij gesproken, en mij gezegd dezen morgen
hier te komen, als wanneer hij haar mij zoude aanbieden, hij
dacht hier voor mij te zijn, doch in geval van het tegendeel,
moest ik slechts naar eene Jufvrouw Marton vragen. Zie daar,
onze afspraak, dan ik heb mij wel gewacht om hem ons ontwerp
aan te vertrouwen, noch aan hem, noch aan iemand anders; en
waarlijk, schoon ik er de hand aan leen, komt het mij bijna
onuitvoerlijk voor. Ik ben echter niet minder gevoelig over
uwen goeden wil, Dubois, gij hebt mij gediend, ik heb u niet
langer kunnen houden, ik heb u zelfs niet naar verdiensten
kunnen beloonen, en, ondanks dit alles, is het u in het hoofd
gekomen, mijn fortuin te willen bewerken: waarlijk, er is
geene erkentenis, welke ik u niet verschuldigd ben!

                 DUBOIS.

    Laten wij dit daar laten, Mijnheer! zie daar, met een
woord, ik ben over u te vrede; gij hebt mij steeds behaagd,
gij zijt een braaf man, een man dien ik lief heb, en zoo ik
slechts geld bezat, het was tot uwen dienst.

                DORANTUS.

    Wanneer zal ik in staat zijn deze uwe gevoelens voor mij
te erkennen? mijn fortuin zal het uwe zijn; doch ik verwacht
niets van onze onderneming, dan de schande van morgen terug
gezonden te worden.

                 DUBOIS.

    Wel nu, dan keert gij terug.
[p. 8]

                DORANTUS.

    Deze vrouw, welke een aanzienlijken rang in de wereld
houd; die met de beste gezelschappen verbonden is; Weduwe van
een Man, die een aanmerkelijken post bij de Finantien heeft
bekleed; en gij kunt gelooven, dat zij eenige acht op mij zal
slaan, dat zij mij trouwen zal, mij, die niets ben, die
volstrekt geene goederen bezit?

                 DUBOIS.

    Volstrekt geen goederen bezit! uwe houding alleen is een
Peru: keer u een weinig om, dat ik u nog eens in oogenschouw
neem: kom aan, Mijnheer, gij steekt er den gek mede, er is
geen grooter heer in Parijs dan gij: zie daar eene gestalte,
die tegen den aanzienlijksten post kan opwegen, onze zaak is
onfeilbaar, volstrekt onfeilbaar; mij dunkt ik zie u reeds in
uw morgengewaad uit de kamer van Mevrouw komen.

                DORANTUS.

    Welk een hersenschim!

                 DUBOIS.

    Ja, ik houd het staande. Gij bevindt u reeds werkelijk in
uwe zaal, en weldra in het bezit van eene volkomene equipage.

                DORANTUS.

    Zij bezit meer dan vijftig duizend livres renten, Dubois.

                 DUBOIS.

    ô! Gij bezit er ten minste wel zestig.*

                DORANTUS.

    En gij zegt mij, dat zij verstand bezit?

                 DUBOIS.

    Des te beter voor u, en te erger voor haar. Zoo gij haar
behaagt, zal zij er verlegen over zijn, zij zal hare neiging
bestrijden, eindelijk echter zoo zwak worden, dat zij zich
niet staande zal kunnen houden, dan met u te trouwen; o [p. 9]
gij zult er mij wel nader over spreken, gij hebt haar gezien,
en bemint haar?

                DORANTUS.

    Ik aanbid haar, en dit doet mij beven!

                 DUBOIS.

    o! Gij maakt mij ongeduldig met al uwe zwarigheden; een
weinig vertrouwen, en gij zult slagen, zeg ik u. Ik heb het op
mij genomen, ik wil het, ik heb het zoo verre gebragt; wij
zijn omtrent alles overeen gekomen, al onze maatregelen zijn
genomen; ik ken het humeur mijner Meesteresse, ik ken uwe
verdiensten, en mijne bekwaamheid, ik zal u bestieren, en met
al haar verstand zal men u beminnen, en met al hare
hooghartigheid zal men u trouwen, en zoo arm als gij zijt, zal
men* u rijk maken, hoort gij? hooghartigheid, verstand en
rijkdom, alles zal zich overgeven. Als de liefde spreekt, dan
zwijgt alles, en de liefde zal spreken, dit verzeker ik u.
Vaar wel, Mijnheer! ik verlaat u, ik hoor iemand, misschien is
het de Heer Remij; kom aan, het werk is begonnen, en nu moet
het doorgezet worden. (Hij gaat eenige schreden voort, doch
komt weder terug.) á Propos, Mijnheer, het ware niet kwaad,
dat gij uw hof een weinigje bij Marton maakte. De liefde, en
ik, zullen het overige verrigten.

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━

             DERDE TOONEEL.

        De Heer REMIJ, DORANTUS.

             De Heer REMIJ.

    Goeden dag, Neef, ik ben verblijd dat gij zoo op uw tijd
gepast heb. Mejufvrouw Marton zal oogenbliklijk komen, men
heeft haar geroepen, kent gij haar wel?
[p. 10]

                DORANTUS.

    Neen, Mijnheer; doch waartoe deze vraag?

             De Heer REMIJ.

    Het is om dat ik, hier na toe komende, aan iets gedacht
heb.... Zij ziet er wel uit.

                DORANTUS.

    Ik geloof ja.

             De Heer REMIJ.

    Zij is van eene goede familie, ik ben het die haaren vader
opgevolgd ben; hij was een zeer goede vriend van den uwen;
doch zijne zaken waren een weinig verward; hij liet dus zijne
dogter zonder middelen; de dame uit dit huis nam haar bij
zich, zij bemint haar, en behandelt haar minder als kamenier,
dan als vriendin; zij heeft haar veel goeds gedaan, en doet
het nog, en heeft zelfs beloofd haar uit te trouwen. Marton
heeft bovendien eene engborstige nicht, wier erfgename zij
moet worden, en die haar zeer toegedaan is; wel nu! gij zult
thands met elkanderen een huis bewonen; en zoo dunkt mij dat
het niet kwaad ware, dat gij met elkander huuwdet: wel wat
zegt gij er van?

     DORANTUS, glimlacht ter zijde.

    Zoo!... Doch ik heb nimmer aan haar gedacht.

             De Heer REMIJ.

    Wel nu, ik raad u dan er aan te denken, tracht haar te
behagen; gij bezit niets, Neefje, niets dan een weinigje hoop;
het is waar, gij zijt mijn erfgenaam, doch ik bevind mij nog
zeer wel, en ben van voornemen dit zoo lang te doen duren als
mij mogelijk zal zijn, zonder nog te rekenen, dat ik weder kon
trouwen; ik heb er tot heden toe juist nog geen lust in, doch
deze lust kan eensklaps komen, er zijn lieve meisjes genoeg om
er aanleiding toe te geven: nu, bij [p. 11] eene vrouw krijgt
men kinderen, dit is zoo het gebruik, en in dat geval zou er
voor u niet over blijven; dus lieve Neef, zou ik u raden zoo
een weinigje voorzorg te gebruiken, en u in staat te stellen,
om mijn vermogen te ontberen, het welk ik u misschien morgen
weder ontnemen zou.

                DORANTUS.

    Gij hebt gelijk, Mijnheer, en ik ben ook reeds bezig om er
mijne maatregelen naar te nemen.

             De Heer REMIJ.

    Ik vermaan er u ten minste toe. Zie daar Mejufvrouw
Marton, verwijder u een paar schreden, om mij gelegenheid te
geven haar gevoelen over u te vernemen. (Dorantus verwijdert
zich.)

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━

             VIERDE TOONEEL.

    De Heer REMIJ, MARTON, DORANTUS.

                 MARTON.

    Het spijt mij, Mijnheer, dat ik u heb moeten doen wachten;
doch Mevrouw heeft mij opgehouden.

             De Heer REMIJ.

    o Dit is niets, Mejufvrouw, ik ben zoo eerst gekomen, (
Dorantus te voorschijn brengende) á propos, hoe vindt gij
dezen vriend?

           MARTON, lagchende.

    En om welke reden vraagt gij mij dit, Mijnheer Remij?

             De Heer REMIJ.

    Wel om dat hij mijn Neef is.
[p. 12]

                 MARTON.

    Wel nu, dien Neef mag men wel te voorschijn brengen, hij
doet de familie geen schande aan.

             De Heer REMIJ.

    In goeden ernst? hij is het, dien ik Mevrouw tot Intendant
heb voorgeslagen, het is mij aangenaam, dat hij u niet
mishaagt: hij heeft u reeds meer dan eens bij mij gezien; gij
zult het u nog wel kunnen herinneren?

                 MARTON.

    Neen; dit kan ik mij niet te binnen brengen.

             De Heer REMIJ.

    Gij zult er mogelijk geen acht op geslagen hebben. Weet
gij wat hij mij vroeg, toen hij u voor de eerste maal gezien
had? Wie is toch dat lieve meisje? (Marton glimlacht.) kom
nader Neef. Mejufvrouw, uw vader, en de zijne, hielden veel
van elkanderen, waarom zouden hunne kinderen dit ook niet
doen? en zie daar iemand die niets vuriger verlangt.

           DORANTUS, verlegen.

    Dit valt in het geheel niet moeijelijk te gelooven.

             De Heer REMIJ.

    Zie eens met welk een oog hij u beziet: waarlijk gij zult
niet met hem bekocht zijn.

                 MARTON.

    Ik geloof het; Mijnheer weet iemand voor zich in te nemen,
wij zullen zien.

             De Heer REMIJ.

    Goed, goed! wij zullen zien! Ik ga niet weg voor ik het
gezien heb.

           MARTON, lagchende.

    Ik zou vrezen te schielijk te zijn.

                DORANTUS.

    Gij valt Mejufvrouw al te lastig, Mijnheer.

           MARTON, lagchende.

    Ik heb echter geen stug voorkomen.
[p. 13]

        De Heer REMIJ, verblijd.

    o Hoe vergenoegd ben ik, wij zijn de zaak eens. Komt,
mijne kinderen, (Hij neemt hen bij de hand.) ik verbind u bij
voorraad. Ik kan thands niet langer blijven; doch ik kom
aanstonds terug. Ik laat de zorg aan u, om uw aanstaanden
bruidegom aan Mevrouw aan te bieden. Vaarwel, lieve Nicht. (
Hij vertrekt.)

           MARTON, lagchende.

    Vaarwel, lieve Oom.

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━

             VIJFDE TOONEEL.

            MARTON, DORANTUS.

                 MARTON.

    Waarlijk, dit alles heeft het voorkomen van een droom. Wat
is die Mijnheer Remij haastig! uwe liefde schijnt mij toe
spoedig begonnen te zijn, zal die echter ook zoo duurzaam
wezen?

                DORANTUS.

    Het eene zoo zeer als het andere, Mejufvrouw.

                 MARTON.

    Hij is te spoedig vertrokken, ik hoor Mevrouw reeds komen,
en dewijl, volgends de schikkingen van den heer Remij, onze
belangen bijna het zelfde zijn, wees zoo goed een oogenblik op
het terras te gaan, op dat ik haar een weinig voorbereide.

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━

             ZESDE TOONEEL.

            ARAMINTA, MARTON.

                ARAMINTA.

    Marton, wie is die jonge man, welke mij daar [p. 14] met
zoo veel bevalligheid groette, en zich naar het terras begaf?
behoort hij aan u?

                 MARTON.

    In tegendeel, Mevrouw, hij kwam hier om u.

        ARAMINTA, vrij levendig.

    Wel nu, laat hem dan hier komen; waarom gaat hij weg?

                 MARTON.

    Het is, om dat hij wenschte dat ik u een weinig
voorbereidde, het is de Neef van den heer Remij, dezelfde,
welken hij u tot Intendant heeft voorgeslagen.

                ARAMINTA.

    Ah! is hij dat! hij ziet er waarlijk wel uit.

                 MARTON.

    Hij is overal in achting; dit weet ik.

                ARAMINTA.

    Ik wil het gelooven: hij heeft ook wel het voorkomen van
dit te verdienen. Doch, Marton, hij ziet er al te wel uit voor
een Intendant, ik durf hem haast niet in mijnen dienst nemen;
zou men er niets op aantemerken vinden?

                 MARTON.

    En wat zou men er toch op aanmerken? Moet men dan juist
geene Intendanten hebben, dan die er slecht uitzien?

                ARAMINTA.

    Gij hebt gelijk. Zeg hem dat hij kome. Het was niet noodig
mij voortebereiden, om hem te ontvangen: daar de heer Remij
hem mij heeft aanbevolen, dit is voldoende; en ik neem hem
aan.

         MARTON, als weg gaande.

    Gij kondt nooit beter keuze doen. (weder terug keerende)
Zijt gij reeds overeen gekomen omtrent de voordeelen, welke
hij bij u genieten zal? Mijnheer Remij heeft mij gelast, u
hier over te spreken.
[p. 15]

                ARAMINTA.

    Dit is onnoodig. Wij zullen daar over geen verschil
hebben, wanneer het een geschikt man is, zal hij reden hebben
om voldaan te zijn. Ga, en roe p hem.

                 MARTON.

    Men zal hem de kleine kamer, welke het uitzigt op den tuin
heeft geven, niet waar Mevrouw?

                ARAMINTA.

    o Ja; zoo als hij wil: doe hem hier komen.

   (Marton gaat tusschen de schermen.)


━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━

            ZEVENDE TOONEEL.

       DORANTUS, ARAMINTA, MARTON.

                 MARTON.

    Mijnheer Dorantus, Mevrouw wacht u.

                ARAMINTA.

    Kom binnen, Mijnheer; ik ben den Heer Remij wel verpligt,
dat hij aan mij gedacht heeft. Daar hij mij zijnen Neef
toeschikt, twijfel ik niet of ik moet zulks als een geschenk
van aanbelang aanmerken. En ook zal ik, schoon een mijner
vrienden mij eergisteren van een Intendant gesproken heeft,
welken hij mij dezen dag zenden zou, mij aan u houden.

                DORANTUS.

    Ik hoop, Mevrouw, dat mijn ijver de voorkeuze, waar mede
gij mij vereert, zal regtvaardigen, ook smeek ik u, dezelve
voor mij te behouden. Niets zou mij voor het tegenwoordige
meer bedroeven, dan die te verliezen.

                 MARTON.

    o Mevrouw is zoo veranderlijk niet.
[p. 16]

                ARAMINTA.

    Neen, Mijnheer; dit is eene besliste zaak; ik zend alles
terug. Gij verstaat de zaken zeker in den grond, en zijt
ongetwijfeld werkzaam geweest?

                DORANTUS.

    Ja, Mevrouw, mijn vader was Advokaat, en ik zoude dit zelf
kunnen zijn.

                ARAMINTA.

    Dat is te zeggen, dat gij een man van een zeer goede
familie zijt, en zelfs verheven boven het beroep, dat gij
thands verkiest.

                DORANTUS.

    Ik gevoel niets vernederends in het beroep, het welk ik
verkozen heb, Mevrouw; de eer van in uwen dienst te zijn, is
beneden niemand, hij zij, wie hij zij, en ik benijd niemand,
wie hij ook moge wezen.

                ARAMINTA.

    Mijne behandeling zal u geenzins van gevoelen doen
veranderen. Gij zult hier met de grootste oplettendheid
behandeld worden; en indien ik in het vervolg gelegenheid mogt
hebben, om u van dienst te kunnen zijn, kunt gij volkomen op
mij rekenen.

                 MARTON.

    Hier aan herken ik mijne lieve Mevrouw.

                ARAMINTA.

    Het is waar, dat ik steeds te onvrede ben, wanneer ik
lieden van verdienste zonder fortuin aantreffe, terwijl een
aantal nietswaardigen, zonder eenige bekwaamheid, een
aanzienlijk vermogen bezitten; dit ergert mij vooral in lieden
van uwe jaren; want gij zult op zijn meest een dertig jaren
bereikt hebben.

                DORANTUS.

    Nog niet ten vollen, Mevrouw.
[p. 17]

                ARAMINTA.

    Nu, dit is dan echter troostlijk voor u, dat gij nog tijd
hebt om gelukkig te worden.

                DORANTUS.

    Ik begin het reeds van dezen dag af te zijn, Mevrouw.

                ARAMINTA.

    Men zal u het vertrek aanwijzen, dat ik voor u geschikt
heb; indien het u niet bevalt, er zijn anderen, en gij kunt er
een naar uw zin verkiezen. Gij moet insgelijk iemand hebben,
die u bedient, en hier zal ik in voorzien. Wie dunkt u het
geschiktste, Marton?

                 MARTON.

    Wij hebben slechts Jeannot te nemen, Mevrouw. Ik zie hem
aan den ingang der zaal, en ga hem roepen. Jeannot! Mevrouw
moet u spreken.

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━

             AGTSTE TOONEEL.

  ARAMINTA, DORANTUS, MARTON, JEANNOT.

                JEANNOT.

    Hier ben ik, Mevrouw.

                ARAMINTA.

    Jeannot, gij behoort thands aan Mijnheer; gij moet hem
bedienen; ik geef u aan hem.

                JEANNOT.

    Hoe, Mevrouw, gij geeft mij aan hem! behoor ik dan niet
meer aan mij zelven? mijn eigen persoon behoort dan niet
langer aan mij?

                 MARTON.

    Die domoor!
[p. 18]

       JEANNOT, bijna schreijende.

    Ik weet niet waarom Mevrouw mij mijn afscheid geeft:
waarlijk! ik heb zulk een onthaal niet verdiend; ik heb haar
altoos bediend, dat het een lust was om te zien.

                ARAMINTA.

    Ik geef u uw afscheid niet, ik zal u betalen, om dat gij
Mijnheer bedienen zult.

                JEANNOT.

    Waarlijk, Mevrouw! Ik moet u onder het oog brengen, dat
zulks niet regt zou zijn: neen gewis niet, ik zal mijne moeite
niet aan den eenen kant besteden, terwijl ik aan den anderen
kant betaald worde; u moet ik bedienen, dewijl ik uw geld
trek, anders zou ik immers Mevrouw schelmachtig behandelen.

                ARAMINTA.

    Ik wanhoop, om hem reden te doen verstaan.

                 MARTON.

    Gij zijt toch een regte gek, Jeannot! wanneer ik u om een
boodschap zend, en zeg: doe dit of dat, gehoorzaamt gij dan
niet?

                JEANNOT.

    Wel zeker! altoos.

                 MARTON.

    Wel nu, Mijnheer zal u dit nu zeggen zoo als ik, in de
plaats van Mevrouw, en uit haar bevel.

                JEANNOT.

    o Dit is eene andere zaak. Mevrouw heeft aan Mijnheer
belast zich door mij te laten bedienen, en ik bedien hem op
haar bevel.

                 MARTON.

    Juist, zoo is het.

                JEANNOT.

    Gij ziet, dat dit wel een uitleg noodig had.

       EEN BEDIENDE, komt binnen.

    Mevrouw, daar is uwe Koopvrouw met zijde stoffen.
[p. 19]

                ARAMINTA.

    Ik ga haar spreken, en kom terstond weder. Mijnheer, ik
moet u over iets onderhouden; verwijder u dus niet.

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━

            NEGENDE TOONEEL.

       DORANTUS, MARTON, JEANNOT.

                JEANNOT.

    Nu Mijnheer! wij behooren dan thands aan elkanderen en gij
kunt volkomen over mij beschikken. Ik ben de knecht die
bedienen zal, en gij de knecht die uit bevel bediend zal
worden.

                 MARTON.

    Die schurk met zijne vergelijkingen! ga heen.

                JEANNOT.

    Een oogenblik met uw verlof. Mijnheer betaalt dan niets?
Men heeft u zeker gelast, u gratis te doen bedienen. (Dorantus
lacht.)

                 MARTON.

    Kom, kom, laat ons met vrede. Mevrouw betaalt u, is dit
niet genoeg?

                JEANNOT.

    Verdord, Mijnheer, ik zal u dan weinig kosten? men kon
nimmer goedkooper een bediende hebben.

                DORANTUS.

    Jeannot heeft gelijk. Zie daar iets bij voorraad van  t
geen ik u geven zal.

                JEANNOT.

    Zie daar, dit noem ik handelen als een meester, de rest
kunt gij mij op uw gemak geven.

                DORANTUS.

    Ga nu op mijne gezondheid drinken.
[p. 20]

         JEANNOT, vertrekkende.

    O, zoo er niets noodig is dan te drinken, om die te doen
duren; dan beloof ik u eene onverbeterlijke gezondheid zoo
lang ik leef. (ter zijde) Welk een allerliefste kameraad heb
ik daar aangetroffen!

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━

             TIENDE TOONEEL.

DORANTUS, MARTON, Mevr. ARGANTE, die een
       oogenblik naderhand inkomt.

                 MARTON.

    Gij hebt reden om voldaan te zijn over de wijze, op welke
Mevrouw u ontvangen heeft; zij schijnt belang in u te stellen,
des te beter, wij zullen er niet bij verliezen. Doch zie daar
Mevrouw Argante; dit is de moeder van Mevrouw, ik raad ten
naasten bij wat haar herwaart voert.

Mevr. ARGANTE steeds op eenen barschen en
            verwaanden toon.

    Wel nu, Marton, mijne Dogter heeft mij gezegd, dat zij
eenen nieuwen Intendant, dien haar Prokureur haar bezorgd
heeft, heeft aangenomen, ik ben hier zeer te onvrede over, dit
is in het geheel niet verpligtend voor den Graaf, welke er een
voor haar in besprek had: zij had ten minste moeten wachten en
hen beiden zien. Waarom juist dezen voor te trekken? welk een
soort van een man is het?

                 MARTON.

    Het is deze Heer, Mevrouw.

             Mevr. ARGANTE.

    Ei, ei, is het deze Heer! ik dacht het al; hij schijnt nog
zeer jong te zijn.
[p. 21]

                 MARTON.

    Op dertig jaren is men oud genoeg om Intendant te zijn,
Mevrouw.

             Mevr. ARGANTE.

    Misschien. Zijt gij reeds aangenomen, Mijnheer?

                DORANTUS.

    Ja, Mevrouw.

             Mevr. ARGANTE.

    En van wien komt gij thands?

                DORANTUS.

    Van mij zelven, Mevrouw: ik ben nog bij niemand geweest.

             Mevr. ARGANTE.

    Van u zelven? Gij zult dan hier uwen leertijd beginnen?

                 MARTON.

    Gansch niet, Mevrouw. Mijnheer verstaat de zaken in den
grond, hij is de zoon van een zeer bekwamen vader.

    Mevr. ARGANTE, stil tegen Marton.

    Ik heb geene groote verwachting van dezen man. Is dit een
figuur voor een Intendant? hij heeft er in het geheel geen
voorkomen van.....

        MARTON, insgelijks stil.

    o Wat doet er het voorkomen toe? ik sta u voor hem in; het
is juist de man, dien wij hebben moeten.

             Mevr. ARGANTE.

    Indien Mijnheer zich niet tegen onze oogmerken verzet, is
het mij onverschillig, of hij, of een ander, dien post
bekleedt.

                DORANTUS.

    Mag men deze oogmerken weten, Mevrouw?

             Mevr. ARGANTE.

    Gij kent ongetwijfeld Mijnheer den Graaf Dorimont? het is
een man van rang; mijne dogter en hij zouden in proces moeten
komen, over [p. 22] een aanzienlijk goed, het welke
twijfelachtig is aan wien het behoort, en nu denkt men hen met
elkander te doen trouwen, ten einde een pleidooij voor te
komen. Mijne dogter is weduwe van een Man, die wel is waar in
de groote wereld zeer gezien was, en die haar een aanzienlijk
vermogen heeft nagelaten; doch Mevrouw de Gravin Dorimont zou
echter een verhevener rang bekleeden, zou met zoo vele lieden
van aanzien gelijk gesteld worden, dat ik met ongeduld verlang
dit huwelijk gesloten te zien; en waarlijk, ik beken, dat ik
zelve bekoord zou wezen, mij de Moeder van Mevrouw de Gravin
Dorimont te hooren noemen, en dit zal ongetwijfeld geschieden;
want de Heer Graaf is met alles te vrede.

                DORANTUS.

    Hebben partijen reeds elkanderen hun woord gegeven?

             Mevr. ARGANTE.

    Nog niet volkomen, echter ten naasten bij: mijne dogter is
er niet ongenegen toe. Zij wilde slechts weten, zegt zij, hoe
de staat van hare zaken is, en of zij geen grooter regt dan
Mijnheer de Graaf op het goed heeft, ten einde hem, door hem
te huwen, des te grooter te verpligten; dan ik ben somtijds
bevreesd, dat dit slechts een voorwendsel is. Mijne dogter
heeft slechts eene fout, die is, dat zij te weinig
hooghartigheid bezit: de schoone naam van Dorimont, en de rang
van Gravin, gaan haar niet genoeg ter harte; en zij gevoelt
geenzins het onaangename eener burgerlijke geboorte. Zij zou
gerust in dezen staat voortleven, ondanks al hare bezittingen.

        DORANTUS, met zachtheid.

    Mogelijk zal zij niet gelukkiger zijn, met eenen anderen
te verkiezen.
[p. 23]

         Mevr. ARGANTE, driftig.

    Het komt er niet op aan, wat gij er over denkt. Mijnheer,
ik verzoek u uwe burgerlijke aanmerkingen voor u te houden, en
ons slechts te dienen, wanneer gij onder onze vrienden wilt
behooren.

                 MARTON.

    Het is slechts eene kleine zedelijke aanmerking, die
immers geen kwaad doet.

             Mevr. ARGANTE.

    Eene gemeene aanmerking, die mij mishaagt.

                DORANTUS.

    Wat begeerde gij dan eigenlijk, Mevrouw?

             Mevr. ARGANTE.

    Aan mijne dogter te zeggen, wanneer gij hare papieren na
gezien hebt, dat haar regt niet zoo zeker is; en dat zij het
proces ongetwijfeld verliezen zal.

                DORANTUS.

    Indien nu echter het regt aan hare zijde is, Mevrouw, zal
ik insgelijks niet nalaten er haar van te verwittigen.

    Mevr. ARGANTE, stil tegen Marton.

    Hm! welke eene verkeerdheid! (tegen Dorantus.) Gij
begrijpt mij niet; Mijnheer, dit is niet het geen men van u
begeert; men gelast u met haar in dier voege als ik u gezegd
heb te spreken, onverschillig of haar regt wel of kwalijk
gegrond is.

                DORANTUS.

    Maar, Mevrouw, het is echter niet billijk iemand te
bedriegen.

             Mevr. ARGANTE.

    Niet billijk? ik ben dan niet billijk, ik, welk een
redeneertrant! Ik, die hare Moeder ben, ik gelast u haar te
bedriegen tot haar voordeel, hoort gij dit? dit doe ik, ik,
Mijnheer!
[p. 24]

                DORANTUS.

    Het zou echter van mijn kant altoos slecht zijn.

    Mevr. ARGANTE, stil tegen Marton.

    Het is een weetniet, dien men weder terug moet zenden.
Vaarwel Mijnheer de Intendant, die nog nimmer iemands zaken
waargenomen heeft. (zij vertrekt.)

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━

             ELFDE TOONEEL.

            DORANTUS, MARTON.

                DORANTUS.

    Deze Moeder gelijkt weinig naar hare dogter.

                 MARTON.

    Ja, er is een weinig onderscheid in, en het spijt mij dat
ik u te voren niet van haar driftig humeur heb kunnen
verwittigen. Zij is, zoo als gij ziet, zeer met dit huwelijk
ingenomen. Voor het overige, wat kan het u schelen wat gij de
dogter zegt, zoo de moeder er voor instaat? dan hebt gij u
immers niets te verwijten; mij dunkt dit is geene bedriegerij.

                DORANTUS.

    Vergeef mij: het zou echter altoos haar tot een huwelijk
overhalen zijn, waartoe zij anders misschien nimmer zou
besloten hebben. Want dewijl men wil, dat ik haar overrede,
moet zij er zeker geene geneigdheid toe hebben?

                 MARTON.

    Dit is slechts uit zorgeloosheid.

                DORANTUS.

    Geloof mij, laten wij de waarheid spreken.

                 MARTON.

    Hoor eens, ik heb slechts eene kleine reden, waar aan gij
u zult moeten overgeven, deze [p. 25] is, dat Mijnheer de
Graaf mij een geschenk van duizend kroonen maakt, juist op den
dag, waar op het kontrakt zal geteekend worden; en, volgends
het ontwerp van den Heer Remij, gaat u dit geld zoo wel aan
als mij.

                DORANTUS.

    Mejufvrouw Marton, gij zijt het beminlijkste meisje der
wereld; doch het is slechts bij gebrek van overweging, dat
deze duizend kroonen u in verzoeking brengen.

                 MARTON.

    In tegendeel, dit is juist door rijpe overweging; en hoe
meer ik er over denk, hoe dierbarer zij mij worden.

                DORANTUS.

    Maar gij bemint echter uwe Meesteresse: en bijaldien zij
nu niet gelukkig met dezen Man ware, zoudt gij u zelve dan
niet verwijten, voor eene ellendige som gelds hier toe
medegewerkt te hebben?

                 MARTON.

    In waarheid, gij hebt goed spreken. De Graaf is een braaf
man, en ik versta mij op al die kieschheid niet. Zie daar
Mevrouw, die u spreken moet; ik vertrek; laat uwe gedachten
nog eens over de som gaan, gij zult er zoo wel lust toe
krijgen, als ik.

                DORANTUS.

    Ik ben waarlijk niet meer zoo te onvrede, om haar te
bedriegen.

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━

            TWAALFDE TOONEEL.

           ARAMINTA, DORANTUS.

                ARAMINTA.

    Gij hebt dan mijne Moeder gezien!
[p. 26]

                DORANTUS.

    Ja, Mevrouw, ik zag haar voor een oogenblik.

                ARAMINTA.

    Zij heeft het mij gezegd, en wenschte wel dat ik een
ander, dan u, genomen had.

                DORANTUS.

    Zoo scheen het mij toe.

                ARAMINTA.

    Laat dit u echter niet ontrusten, gij bevalt mij.

                DORANTUS.

    Dit is mijn vurigst verlangen.

                ARAMINTA.

    Spreken wij over het gene ik u te zeggen heb, dan dit moet
een geheim tusschen ons blijven.

                DORANTUS.

    Ik zou veel eer mij zelven verraden.

                ARAMINTA.

    Ik aarsel dus niet langer u mijn vertrouwen te schenken.
Zie hier de zaak: Men wil mij aan Mijnheer den Graaf Dorimont
uittrouwen, ten einde een proces voor te komen, welk wij
zouden moeten hebben over een landgoed, het welk ik in het
bezit heb, en waarop hij regt meent te hebben.

                DORANTUS.

    Ik weet het, Mevrouw, en hier over heb ik het ongeluk
gehad, Mevrouw uwe moeder te mishagen.

                ARAMINTA.

    Hoe dat?

                DORANTUS.

    Om dat men begeerde, bijaldien gij in uw proces het regt
aan uwe zijde had, dat ik u het tegendeel zou zeggen, om u te
spoediger tot dit huwelijk te doen besluiten, en waar van ik
verzocht verschoond te blijven.

                ARAMINTA.

    Wat is mijne moeder toch wonderlijk! uwe ge- [p. 27]
trouwheid bevreemt mij niet; ik rekende er op. Handel altoos
zoo, en stoor u niet aan het geen mijne moeder u gezegd heeft,
ik keur het af: heeft zij u veel onaangenaams gezegd?

                DORANTUS.

    o Dit is niets, Mevrouw; het heeft mijnen ijver en mijne
gehechtheid aan u slechts vermeerderd: zie daar alles.

                ARAMINTA.

    En hierom juist wil ik dat men u geen verdriet aandoe, en
ik zal er ook orde in stellen. Wat beduidt dit alles? Ik zou
kwaad worden, zoo dit bleef aanhouden; hoe? men zou u niet in
rust laten? Men zou eene slechte handelwijze met u houden, om
dat de uwe prijzenswaardig is? dit zou niet onaardig zijn!

                DORANTUS.

    Mevrouw, om al de erkentenis, welke ik u verschuldigd ben,
smeek ik u er geen acht op te slaan. Ik ben beschaamd over uwe
goedheid, en ik ben op deze wijze al te gelukkig, verongelijkt
te zijn.

                ARAMINTA.

    Ik prijs uwe gevoelens. Dan laten wij tot ons proces terug
keeren. Indien ik den Graaf niet huwe....

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━

           DERTIENDE TOONEEL.

       DORANTUS, ARAMINTA, DUBOIS.

                 DUBOIS.

    Mevrouw de Marquisin bevind zich beter, Mevrouw, (hij
veinst Dorantus met verwondering te zien) en is u zeer
verpligt.... zeer verpligt voor uwe oplettendheid. (Dorantus
veinst zijn [p. 28] hoofd om te keeren, ten einde zich voor
Dubois te verbergen.)

                ARAMINTA.

    Zoo is zij dan weder wel.

   DUBOIS, steeds Dorantus aanziende.

    Mevrouw, men heeft mij insgelijks met eene boodschap van
aanbelang aan u belast.

                ARAMINTA.

    Wat behelst dezelve?

                 DUBOIS.

    Ik heb last dezelve aan u alleen te zeggen.

        ARAMINTA, tegen Dorantus.

    Ik had u nog niet alles gezegd, laat mij een oogenblik
alleen, bid ik u, doch kom spoedig weder.

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━

           VEERTIENDE TOONEEL.

            ARAMINTA, DUBOIS.

                ARAMINTA.

    Wat beduidt toch die verwondering, welke gij op het gezigt
van Dorantus hebt doen blijken? van waar die oplettendheid,
met welke gij hem scheent te beschouwen?

                 DUBOIS.

    Het is niets, terwijl ik de eer niet zal hebben langer in
Mevrouws dienst te zijn, en ik verpligt ben mijn afscheid te
verzoeken.

          ARAMINTA, verwonderd.

    Hoe! slechts om dat gij Dorantus hier gezien hebt?

                 DUBOIS.

    Weet gij wel wie hij is, Mevrouw?

                ARAMINTA.

    De Neef van den Heer Remij, mijn Prokureur.
[p. 29]

                 DUBOIS.

    Ei! ei! En door welk een listigen trek is hij met Mevrouw
in kennis gekomen? Hoe heeft hij het toch aangelegd om in zoo
verre te slagen?

                ARAMINTA.

    De Heer Remij heeft hem mij als Intendant aanbevolen.

                 DUBOIS.

    Hij, uw Intendant! En het is de Heer Remij, welke u hem
heeft aanbevolen! Ach! De goede man weet niet wien hij u
gezonden heeft! Het is een duivel, die eigenste jongen.

                ARAMINTA.

    Maar, wat beteekenen toch alle deze uitroepingen? Leg mij
dit eens uit. Kent gij hem?

                 DUBOIS.

    Of ik hem ken, Mevrouw! Of ik hem ken! o voorzeker ken ik
hem; en hij kent mij ook wel. Hebt gij niet opgemerkt,
Mevrouw! hoe hij zijn gelaat van mij afwendde, uit vrees dat
ik hem herkennen mogt?

                ARAMINTA.

    Het is waar; en gij verwondert mij op mijne beurt. Zou het
mogelijk zijn dat hij een slechte daad verrigt had, welke u
bewust ware? Is hij geen eerlijk man?

                 DUBOIS.

    Hij? Er is geen braver man op den aardboden; hij bezit
misschien meer eer alleen, dan vijftig der eerlijkste lieden
te samen genomen. o! Hij is van eene verwonderlijke braafheid;
hij heeft misschien zijns gelijken niet.

                ARAMINTA.

    En wat is dan toch het geval? waar toe dan al deze
opschudding? waarlijk, ik ben er geheel van ontsteld.
[p. 30]

                 DUBOIS.

    Zijn gebrek huisvest daar. (Hij wijst op zijn voorhoofd.)
Het is in zijn hoofd, waar het hem scheelt.

                ARAMINTA.

    In het hoofd?

                 DUBOIS.

    Ja, Mevrouw, het scheelt hem in het hoofd; en wel zeer
erg.

                ARAMINTA.

    Dorantus? wel hij scheen mij toch volkomen bij zijne
zinnen te zijn. Welke bewijzen hebt gij voor zijne zotheid?

                 DUBOIS.

    Welke bewijzen? Het is nu zes maanden geleden, dat hij zot
geworden is; het is nu zes maanden, dat hij raaskalt van
liefde, dat hem de herssens in brand staan, dat hij geheel
verloren is; ik moet het immers weten, want ik heb bij hem
gewoond, ik heb hem bediend; en deze zotternij heeft mij
verpligt, hem te verlaten, en dwingt mij thands weder te
vertrekken: buiten dat, is hij een onvergelijkelijk man.

      ARAMINTA, een weinig knorrig.

    Ah! zoo! nu hij zij wat hij wil, doch ik houd hem niet.
Men heeft veel te doen met lieden van eenen verwarden geest;
en dat misschien nog, wed ik, om het een of ander onwaardig
voorwerp, want de mannen zijn zonderling....

                 DUBOIS.

    o! Ik verzoek verschooning; wat het voorwerp betreft, hier
op valt niets te zeggen. Duivels! zijn zotheid is van een
goeden smaak.

                ARAMINTA.

    Het raakt niet, ik wil hem zijn afscheid geven. Kent gij
het voorwerp zijner liefde dan?

                 DUBOIS.

    Ik heb de eer haar dagelijks te zien: om kort te gaan
Mevrouw, gij zijt het zelve.
[p. 31]

                ARAMINTA.

    Ik, zegt gij?

                 DUBOIS.

    Hij aanbidt u; het is nu zes maanden dat hij niet, dan
voor u, leeft; dat hij zijn leven zou opofferen om u slechts
te kunnen aanschouwen. Gij ziet hoe verrukt hij is, als hij
met u spreekt.

                ARAMINTA.

    Waarlijk, gij hebt indedaad gelijk, het is mij zelve
somtijds een weinig buitengewoon voorgekomen. Lieve hemel! de
arme jongen, wat stelt hij zich toch voor?

                 DUBOIS.

    Gij kunt u niet verbeelden hoe ver zijne dolligheid gaat;
zij ruineert hem, zij brengt hem om hals. Hij is welgemaakt,
ziet er tamelijk wel uit, is wel opgevoed, en van eene goede
familie; doch hij is niet rijk: nu heeft het reeds meer dan
eenmaal van hem afgehangen, dit te worden, door in het
huwelijk te treden met allerbeminlijkste rijke vrouwen, welke
zijn fortuin zouden hebben gemaakt, en die waarlijk wel
waardig waren, dat men het hare bevorderde. Er is er nog eene,
die veel werks van hem gemaakt heeft, en die hem ook nog
vervolgt, ik weet het, want ik heb haar ontmoet.

          ARAMINTA, achteloos.

    Nog tegenwoordig?

                 DUBOIS.

    Ja, Mevrouw, nog tegenwoordig, eene groote brunette, die
er zeer wel uit ziet, en die hij echter ontvlugt. Er is maar
niets aan te doen, Mijnheer wijst alles af. Ik zou haar
bedriegen, zeide hij mij; ik kan haar niet beminnen, mijn hart
is niet meer in mijne magt; dit zeide hij mij dikmaals met de
tranen inde oogen; want hij gevoelt wel dat hij ongelijk
heeft.
[p. 32]

                ARAMINTA.

    Dat is verdrietig. Maar, waar heeft hij mij toch gezien,
voor hij bij mij is gekomen, Dubois?

                 DUBOIS.

    Helaas! Mevrouw, het was op een dag dat gij uit de Opera
kwaamt, dat hij al zijne reden verloren heeft; het was op
eenen vrijdag, ik herinner het mij nog zeer wel, ja, op eenen
vrijdag; hij zag u den trap afkomen, naar hij mij verteld
heeft, en volgde u terstond tot aan uwe koets, hij had naar
uwen naam gevraagd, en ik vond hem als in verrukking; hij
haalde bijna geen adem.

                ARAMINTA.

    Welk een zonderling geval!

                 DUBOIS.

    Of ik al schreeuwde: Mijnheer! Mijnheer! er was niemand te
huis. Eindelijk kwam hij tot zich zelven, hij wierp zich in
een rijdtuig, en wij keerden naar huis. Ik hoopte, dit zou wel
slijten, want zie Mevrouw, ik had hem lief. En waarlijk, hij
is ook een best Heer! Dan te vergeefs, er hielp niets aan.
Zijn verstand, zijn schrandere geest, zijne bekoorlijke
vrolijkheid; Gij hebt alles vernietigd. En des anderen daags
deden wij niets, dan, hij, aan u denken, en u beminnen; en ik,
van den morgen tot den avond uwe schreden volgen.

                ARAMINTA.

    Gij brengt mij in de uiterste verwondering!...

                 DUBOIS.

    Ik maakte mij een uwer bedienden, welke hier thands niet
meer is, tot vriend; een zeer oplettende jongen, die mij van
alles onderrigtte, en dien ik weder betaalde. Men gaat naar
den schouwburg, zeide hij mij; ik bragt schielijk dit berigt
aan mijnen meester, en ten vier uren was [p. 33] deze reeds
aan de deur der Comedie. Nu bij Mevrouw hier, dan bij Mevrouw
daar; en volgends dit berigt zwierven wij den ganschen avond
bij de straat, ten einde Mevrouw uit en in te zien gaan: hij,
in eene huurkoets, en ik achter op; beiden half bevroren; want
het was in den winter; hij, zich nergens aan bekreunende; en
ik nu en dan vloekende, om mijn verdriet te verzachten.

                ARAMINTA.

    Zag men ooit iets zonderlinger?

                 DUBOIS.

    Eindelijk begon mij dit leven te vervelen; mijne
gezondheid leed er bij, de zijne insgelijks. Ik vertelde hem
dat gij naar het land vertrokken waart, hij geloofde dit en ik
had een weinig rust: dán twee dagen daarna ontmoette hij u in
de Thuilleries, waar hij zich over uwe afwezigheid had gaan
bedroeven. Bij zijne wederkomst was hij ten uiterste
gramstoorig, hij wilde mij slaan, zoo goed hij ook anders is;
en ik, die dit niet verkoos, ik verliet hem. Mijn goed geluk
bragt mij bij Mevrouw, waar ik hem thands weder vind in de
hoedanigheid van uwen Intendant; eene plaats die hij gewislijk
voor geen Keizerrijk zou verruilen.

                ARAMINTA.

    Hoe is het mogelijk?  Ik was zoo verblijd met hem, om dat
hij braafheid bezit; niet dat het mij echter spijt, want ik
ben boven dit alles verheven.

                 DUBOIS.

    Het zal eene goedheid zijn hem weg te zenden: want hoe
meer hij Mevrouw ziet, hoe erger hij zal worden.

                ARAMINTA.

    Voorzeker, ik zal hem weg zenden; doch ik vrees, dat hem
dit niet zal genezen: ook weet ik [p. 34] niet wat ik aan den
Heer Remij, die hem mij heeft aanbevolen, zeggen zal; dit
maakt mij waarlijk verlegen. Ik weet niet hoe mij hier best
uit te redden.

                 DUBOIS.

    Het is zoo, Mevrouw! doch uw bijzijn maakt hem
ongeneeslijk.

           ARAMINTA levendig.

    O! des te erger voor hem. Ik ben in omstandigheden waar in
ik geen Intendant ontberen kan; en, het gevaar is zoo groot
niet als gij denkt, in tegendeel, indien er iets is om dezen
man te regt te brengen, dan zal het de gewoonte zijn van mij
dagelijks te zien; dit zal hem zelfs een dienst bewijzen zijn.

                 DUBOIS.

    O ja, dit is een zeer eenvoudig middel, en te meer, hij
zal u geen enkel woord zeggen; nimmer zal hij u van zijne
liefde spreken.

                ARAMINTA.

    Zijt gij hier wel zeker van?

                 DUBOIS.

    O ja! Gij behoeft hier niet bevreesd voor te zijn; hij
stierf liever. Hij heeft eene achting, een eerbied, een
ontzach voor u, die onbegrijpelijk zijn. Gelooft gij, dat hij
denkt aan weder bemind te worden? volstrekt niet. Hij zegt,
dat er niemand in de wereld is die u verdient; hij wil u
slechts zien, u beschouwen, uwe oogen, uwe bevalligheden, uwe
schoone gestalte bewonderen; en dit is het alles: hij heeft
het mij duizend maal gezegd.

    ARAMINTA, de schouders ophalende.

    Zie daar iets dat medelijden verdient! Kom aan, ik zal nog
eenige dagen geduld hebben, en zien intusschen een ander te
krijgen; voor het overige behoeft gij niet bevreesd te zijn;
ik ben over u voldaan, en zal uwen ijver beloonen; [p. 35] ook
wil ik niet dat gij mij verlaat; hoort gij Dubois?

                 DUBOIS.

    Mevrouw, ik ben voor altoos aan u verbonden.

                ARAMINTA.

    Ik zal zorg voor u dragen: doch laat hij vooral niet
gewaar worden, dat gj mij dus onderrigt hebt; bewaar een diep
stilzwijgen; dat niemand, zelfs Marton niet, gewaar worde wat
gij mij gezegd hebt; dit zijn zaken, die men niet rugtbaar
maken moet.

                 DUBOIS.

    Ik heb er nimmer, dan tegen Mevrouw, van gesproken.

                ARAMINTA.

    Daar is hij reeds weder; vertrek nu spoedig.

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━

           VIJFTIENDE TOONEEL.

           DORANTUS, ARAMINTA.

     ARAMINTA, een oogenblik alleen.

    Zie daar in waarheid een vertrouwen, het welk ik wel
wenschte, dat men niet in mij gesteld had.

                DORANTUS.

    Mevrouw, ik verschijn hier op uw bevel.

                ARAMINTA.

    Ja, dit is ook waar, Mijnheer! waar van spraken wij ook?
ik heb het vergeten.

                DORANTUS.

    Aangaande een proces met Mijnheer den Graaf Dorimont.

                ARAMINTA.

    Ik herinner het mij: ik heb u gezegd, dat men wil, dat wij
elkander huwen.
[p. 36]

                DORANTUS.

    Ja, Mevrouw! en gij voegde er, geloof ik nog bij, dat gij
u niet zeer genegen tot dit huwelijk vondt.

                ARAMINTA.

    Het is waar. Mijn oogmerk ware geweest, u te gelasten, al
mijne papieren met oplettendheid na te zien, ten einde mij te
doen weten, of ik ook te veel zou wagen met te pleiten; doch
ik geloof u van deze moeite te zullen moeten ontslaan, daar
het niet zeker is of ik u behoude.

                DORANTUS.

    Hoe! Mevrouw, gij hebt immers de goedheid gehad mij
daaromtrent gerust te stellen.

                ARAMINTA.

    Dat is zoo; maar ik dacht er niet aan, dat ik Mijnheer den
Graaf beloofd had een Intendant van zijne hand aantenemen; gij
ziet zelf, dat het niet billijk zou zijn hem geen woord te
houden: en ten minste ben ik verpligt, dien man te spreken,
welken hij mij zal zenden.

                DORANTUS.

    Ik ben wel ongelukkig; niets gelukt mij, en ik zal dan de
droefheid hebben van terug gezonden te worden.

           ARAMINTA, bewogen.

    Dit zeg ik immers niet. Ik heb hier omtrent nog niets
besloten.

                DORANTUS.

    o Mevrouw! laat mij dan toch niet langer in de
onzekerheid.

                ARAMINTA.

    Nu! maar ik zal trachten u te houden; ja ik zal dit
trachten.

                DORANTUS.

    Gij draagt mij dan op, om u verslag van uwe zaken te
geven?
[p. 37]

                ARAMINTA.

    Wachten wij nog een weinig. Bijaldien ik den Graaf huwe,
dan zoudt gij vergeefsche moeite doen.

                DORANTUS.

    Ik dacht Mevrouw te hebben hooren zeggen, dat zij geene
genegenheid voor hem had.

                ARAMINTA.

    Ten minste nog niet.

                DORANTUS.

    En in het vervolg? uw staat is immers thands zoo gerust,
zoo zoet.

          ARAMINTA, ter zijde.

    Ik heb den moed niet, om hem te bedroeven!.. Wel nu, ga
dan voort met het onderzoek, ga dan voort. Ik heb papieren in
mijn kabinet, ik ga dezelven halen, en zal u die ter hand
stellen. (heen gaande.) Ik durf hem naauwlijks aanzien!

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━

           ZESTIENDE TOONEEL.

 DORANTUS, DUBOIS, zeer omzigtig en ter
         sluip binnen tredende.

                 DUBOIS.

    Marton zoekt u, om u de kamer te wijzen, welke men voor u
geschikt heeft: en daar Jeannot nog op uwe gezondheid drinkt,
heb ik op mij genomen u te roepen. Hoe behandelt men u?

                DORANTUS.

    Wat is zij beminlijk! Zij betoovert mij geheel. Gelooft
zij het geen gij haar gezegd hebt?

   DUBOIS, als op den sprong staande.

    Zij zeide met vele zachtzinnigheid u uit medelijden te
willen houden. Zij hoopt u te genezen door de gewoonte van
haar dagelijks te zien.
[p. 38]

           DORANTUS, verrukt.

    Waarlijk! in goeden ernst?

                 DUBOIS.

    Zij zal ons niet ontsnappen; Mijnheer, zij is ons: doch ik
ga.

                DORANTUS.

    Blijf, in tegendeel; ik geloof dat ik Marton zie komen.
Zeg haar, dat Mevrouw mij wacht om mij papieren ter hand te
stellen, en dat ik bij haar zal komen, zoo dra ik dezelven
heb.

                 DUBOIS.

    Vertrek dan maar; ik heb ook buiten dien nog iets aan
Marton te zeggen. Het is niet kwaad haar een weinigje in het
denkbeeld te brengen, dat wij noodig hebben.

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━

          ZEVENTIENDE TOONEEL.

             DUBOIS, MARTON.

                 MARTON.

    Waar is dan toch Dorantus? Ik meende hem bij u te hebben
gezien.

            DUBOIS, driftig.

    Hij zegt, dat Mevrouw hem wacht om hem papieren te geven,
en dat hij terstond wederkomt. Wat ligt er ook aan gelegen of
hij de kamer ziet? Zoo dezelve hem niet aanstond, moest hij
ook wel zeer kiesch wezen: o verdord, ik zou hem raden....

                 MARTON.

    Dit zijn immers uwe zaken niet; ik volg de bevelen van
Mevrouw.

                 DUBOIS.

    Mevrouw, ja die is wel goed, en wijs; maar hebt gij niet
opgemerkt, dat dit Heertje haar met zekere oogen aanziet?
[p. 39]

                 MARTON.

    Hij ziet haar met oogen aan, zoo als hij die heeft.

                 DUBOIS.

    Ik bedrieg mij zeer, zoo hier niet meer achter schuilt.

                 MARTON.

    Wel nu? zijt gij misnoegd, als men haar schoon vindt?

                 DUBOIS.

    Neen; doch ik verbeeld mij dat hij hier is gekomen, om
haar een weinig van naderbij te zien.

           MARTON, lagchende.

    Ha! Ha! Welk een denkbeeld! Loop, gij weet er niets van;
neen gij verstaat u niet op zien.

      DUBOIS, insgelijks lagchende.

    Ha! Ha! Ik ben dan wel zot.

    MARTON, lagchende binnen gaande.

    Ha! Ha! Gij zijt de regte met uwe opmerkingen!

             DUBOIS, alleen.

    Ga, ga maar, gij zult niet altoos om dezelven lagchen; ik
zal wel zorg dragen om u die beter aan het verstand te
brengen. Kom aan, laten wij nu al onze batterijen doen spelen.


      Einde van het eerste Bedrijf.


                     Continue

[p. 40]

             TWEEDE BEDRIJF.

             EERSTE TOONEEL.

           ARAMINTA, DORANTUS.

                DORANTUS.

    Neen, Mevrouw, gij waagt niets, gij kunt met alle
zekerheid pleiten. Ik heb er zelfs eenige lieden over
geraadpleegd; de zaak is uitmuntend; en indien gij anders
geene reden hebt om Mijnheer den Graaf te trouwen, dan behoeft
er aan dit huwelijk niet gedacht te worden.

                ARAMINTA.

    Ik zou hem zeer bedroeven, en ik heb moeite hier toe te
besluiten.

                DORANTUS.

    Het zou echter niet billijk zijn, u op te offeren, uit
vrees van hem te bedroeven.

                ARAMINTA.

    Maar hebt gij alles wel naauwkeurig nagezien? Gij zeide
mij daar even, dat mijn staat zoet en gerust was; wenschte gij
niet liever, dat ik denzelven behield? Zijt gij niet een
weinig tegen dit huwelijk, en ingevolge tegen Mijnheer den
Graaf, ingenomen?

                DORANTUS.

    Mevrouw, uw belang ligt mij nader aan het hart, dan het
zijne, of van wien het ook wezen moge.

                ARAMINTA.

    Ik zou er ook niets op weten aantemerken; en in alle geval
indien ik hem huwe, en hij hier eenen anderen in uwe plaats
wilde brengen, dan zoudt gij er toch niet bij verliezen, en ik
beloof u eene betere plaats te bezorgen.
[p. 41]

           DORANTUS, bedroefd.

    Neen, Mevrouw! indien ik het ongeluk heb, deze plaats te
verliezen, zal ik mij niet weder aan iemand verbinden, en
waarschijnlijk zal ik die verliezen; ik ben er reeds op
gewapend.

                ARAMINTA.

    Ik geloof echter nog, dat ik zal pleiten; nu, wij zullen
zien.

                DORANTUS.

    Ik heb u nog eene kleinigheid te zeggen, Mevrouw! Ik heb
den dood van den Opzigter van een uwer Goederen vernomen, en
wilde dezen post weder door een uwer lieden doen vervullen; ik
heb aan Dubois gedacht, wiens plaats ik weder door een ander
bedienden, voor wien ik in sta, zal doen vervangen.

                ARAMINTA.

    Neen, zend dien man liever naar het Kasteel, en laat mij
Dubois; ik stel vertrouwen in hem en hij bedient mij wel, en
dus wil ik hem hier houden. Apropos, ik geloof, dat hij mij
gezegd heeft, dat hij voor dezen in uwen dienst is geweest?

 DORANTUS, veinzende een weinig verlegen
                te zijn.

    Het is waar, Mevrouw! Hij is trouw; doch zeer onoplettend.
Voor het overige spreekt deze soort van lieden zelden met lof
van hunne vorige Meesters. Heeft hij mij niet zwart bij u
willen maken?

          ARAMINTA onachtzaam.

    Integendeel, hij heeft veel goeds van u gezegd; dat is het
alles. Wat wil thands Mijnheer Remij?

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━

[p. 42]

             TWEEDE TOONEEL.

   ARAMINTA, DORANTUS, De Heer REMIJ.

             De Heer REMIJ.

    Mevrouw, ik ben uw onderdanige dienaar, en kom u bedanken,
dat gij de goedheid hebt gehad, mijnen Neef op mijne
aanbeveling in uwen dienst te nemen.

                ARAMINTA.

    Ik heb niet geaarseld zoo als gij ziet.

             De Heer REMIJ.

    Ik zeg u duizendmaal dank. Hebt gij mij niet gezegd, dat
men u eenen anderen had opgedragen, Mevrouw?

                ARAMINTA.

    Ja, Mijnheer.

             De Heer REMIJ.

    Des te beter; want ik wenschte dezen in eene andere zaak
van zeer groot aanbelang te gebruiken.

  DORANTUS, op eenen weigerenden toon.

    Wat zal dit beteekenen, Mijnheer?

             De Heer REMIJ.

    Slechts een weinigje geduld.

                ARAMINTA.

    Maar, Mijnheer Remij, dit besluit is wat spoedig, en komt
nu zeer ongelegen, daar ik den anderen reeds afgezegd heb.

                DORANTUS.

    Ik zal nimmer van hier vertrekken, ten ware Mevrouw mij
mijn afscheid gave.

         De Heer REMIJ, driftig.

    Gij weet niet wat gij zegt. Gij moet vertrekken; gij zult
het zien: zie daar, Mevrouw, ik laat het aan uw eigen oordeel
over; zie hier wat van de zaak is. Er is eene dame van vijf en
dertig jaren, die er zeer wel uit ziet, achtens- [p. 43]
waardig en vrij aanzienlijk is, schoon mij haar naam onbekend
is: doch die zegt, dat ik haar als prokureur heb bediend, en
die ten minste vijftien duizend livres renten bezit, waar van
zij bewijzen geeft: nu, deze dame heeft mijnen Neef aan mijn
huis gezien, en met hem gesproken; zij weet dat hij niet rijk
is, en biedt aan hem zonder uitstel te trouwen: en de persoon,
die van haren wege bij mij is gekomen, moet terstond weder
komen om zijn andwoord te hooren. Valt hier nu iets tegen in
te brengen? kan men hier nog bedenking over maken? binnen twee
uren moet hij te huis zijn. Heb ik ongelijk, Mevrouw?

           ARAMINTA, koeltjes.

    Het staat aan hem zelven, dit te beslissen.

             De Heer REMIJ.

    Wel nu! waar denkt gij dan aan? zult gij komen?

                DORANTUS.

    Neen, Mijnheer, dit is mijn voornemen niet.

             De Heer REMIJ.

    Hm! hoe? hebt gij mij niet verstaan? zij bezit vijftien
duizend livres renten, hoort gij?

                DORANTUS.

    Ja, Mijnheer, zeer wel; doch zoo zij er nog twintig meer
bezat, zou ik haar echter niet trouwen; wij zouden elkanderen
niet gelukkig maken: ik kan haar mijn hart niet schenken, ik
bemin elders.

De Heer REMIJ, spottende en op eenen sle-
              penden toon.

    Ik kan haar mijn hart niet schenken: wel, dit is
ongelukkig: dat allerliefste hart! waarlijk het zou mij niet
in de gedachten zijn gekomen, dat dit hart verkiezen zou,
liever Intendant in eens anders huis te zijn, dan meester in
het zijne. Is dit uw besluit, Getrouwe Herder?

                DORANTUS.

    Ik zal nimmer van gevoelen veranderen, Mijnheer.
[p. 44]

             De Heer REMIJ.

    Loop met dit zotte hart, Neefje! Gij zijt een dwaas, en ik
houd haar, die gij bemint, voor eene Zottin, bijaldien zij
niet van mijn gevoelen is: is het niet waar, Mevrouw, vindt
gij het niet buitensporig?

         ARAMINTA, zachtzinnig.

    Val hem toch zoo moeijelijk niet. Het is waar, hij schijnt
ongelijk te hebben; dit stem ik toe.

        De Heer REMIJ, levendig.

    Hoe, Mevrouw, het schijnt!...

                ARAMINTA.

    Volgends zijne wijze van denken is hij te verschoonen.
Echter schijnt het mij toe, Dorantus, dat gij uwe neiging
moest zien te overwinnen, zoo het u mogelijk is; dan ik weet
het, dit is moeijelijk.

                DORANTUS.

    Het is niet mogelijk, Mevrouw! mijne liefde is mij
dierbarer, dan mijn leven.

    De Heer REMIJ, met verwondering.

    Welke buitensporige gevoelens! nimmer hoorde ik iets
diergelijks. En gij noemt dit redelijk, Mevrouw?

                ARAMINTA.

    Ik laat u met elkander alleen; tracht hem te overreden. (
ter zijde.) Hij treft mij het hart, ik moet niet langer
blijven. (zij vertrekt.)

                DORANTUS.

    Hij gelooft niet, dat hij mij zulk een dienst doet.

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━

[p. 45]

             DERDE TOONEEL.

    DORANTUS, De Heer REMIJ, MARTON.

  De Heer REMIJ, zijnen Neef aanziende.

    Dorantus, weet gij wel, dat er geen grooter zot in het
dolhuis is, dan gij zijt? (Marton komt binnen.) Kom hier,
Mejufvrouw Marton!

                 MARTON.

    Ik hoorde, dat gij hier waart.

             De Heer REMIJ.

    Zeg ons uw gevoelen eens: wat zoudt gij denken van iemand
die niets bezat, en die weigerde eene lieve mooije vrouw te
trouwen, welke een inkomen van vijftien duizend livres bezit?

                 MARTON.

    Uwe vraag is gemaklijk te beslissen; ik zou zeggen, dat
zoo iemand niet wel bij het hoofd was.

  De Heer REMIJ, op Dorantus wijzende.

    Zie hier den Man, die tot zijne verschooning bij brengt,
dat gij zijn hart bezit: doch daar hij naar alle
waarschijnlijkheid nog geen meester van het uwe is, en ik
geloof, dat gij nog al tamelijk bij uwe zinnen zijt, uit
hoofde van den korten tijd dien gij hem gekend hebt, verzoek
ik u mij te helpen, om hem tot reden te brengen. Gij zijt
zeker een lief meisje, doch gij zult hem immers niet van zijn
fortuin willen houden: er is immers geene schoonheid, die hier
tegen op kan wegen.

                 MARTON.

    Hoe! Mijnheer Remij, het is Dorantus, van wien gij
spreekt? en het is om mijnen wil, dat hij een aanzienlijk
fortuin van de hand wijst?

             De Heer REMIJ.

    Juist, en gij zijt immers te edelmoedig om dit te dulden?
[p. 46]

         MARTON, met medelijden.

    Gij bedriegt u, Mijnheer! ik heb mij zelve te lief, om dit
te beletten; ik ben er waarlijk van verrukt. o! Dorantus, hoe
hoog acht ik u! Ik dacht niet, dat gij mij zoo sterk beminde!

             De Heer REMIJ.

    Bravo! Bravo! ik heb u naauwelijks een paar woorden
gezegd, of gij zijt in verrukking! Verduiveld, een vrouwelijk
hart is een verwonderlijk ding! er is waarlijk niet veel tijd
noodig om het geheel in vlam te zetten.

           MARTON, verdrietig.

    Wel nu, Mijnheer! behoeft men juist rijk te zijn, om
gelukkig te wezen? Mevrouw, welke zoo vele goedheid voor mij
heeft, zal hem, door hare edelmoedigheid, deze opoffering wel
vergoeden. Welk eene verpligting heb ik u, Dorantus!

                DORANTUS.

    o, Neen! Mejufvrouw, volstrekt niets; gij zijt mij niets
verschuldigd; ik volg slechts de gevoelens van mijn hart, ik
bedoel niet dan mijn eigen genoegen; en ik reken in het geheel
niet op uwe erkentenis.

                 MARTON.

    Gij bekoort mij ten uiterste. Welk eene kieschheid! Gij
hebt mij nog nimmer iets zoo teeders gezegd.

             De Heer REMIJ.

    Op mijne eer, dan heb ik er geen verstand van; want ik
vind het zeer lomp. (tegen Marton.) Vaar wel, schoon kind! ik
zou u waarlijk tot dien prijs niet begeren, voor welken hij u
koopt. Uw dienaar, mijn wijze Neef, gij behoudt uwe
teederheid, en ik mijne erfenis. (hij vertrekt.)

                 MARTON.

    Hij is boos; doch wij zullen hem wel doen bedaren.
[p. 47]

                DORANTUS.

    Ik hoop het, maar daar komt iemand.

                 MARTON.

    Het is de Graaf, hij, van wien ik u gesproken heb, en die
met Mevrouw wenscht te trouwen.

                DORANTUS.

    Ik verlaat u dan; hij zou mij misschien over zijn proces
spreken: en gij weet wat ik u daaromtrent gezegd heb, het is
dus onnoodig hem te zien.

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━

             VIERDE TOONEEL.

            De GRAAF, MARTON.

                De GRAAF.

    Goeden dag, Marton.

                 MARTON.

    Zijt gij reeds wedergekomen, Mijnheer?

                De GRAAF.

    Ja. Men had mij gezegd, dat Mevrouw Araminta in den tuin
wandelde; ik heb iets van hare Moeder gehoord, dat mij geen
plaisier doet. Ik had een Intendant voor haar uitgekozen, die
heden hier zou komen, en echter heeft zij eenen anderen
genomen, die de Moeder niet bevalt, en van wien wij niets te
hopen hebben.

                 MARTON.

    Wij hebben daarom niets te vrezen, Mijnheer. Wees hier
niet ongerust over, het is een geschikt man; en indien Mevrouw
Argante niet te zeer over hem voldaan is, zoo is het ook een
weinigje haar eigen schuld: zij heeft hem op het eerste gezigt
zoo onvriendelijk bejegend, dat het in het geheel niet te
verwonderen is, dat zij hem niet op hare zijde heeft gebragt.
Denk eens, [p. 48] Mijnheer, zij neemt het hem kwalijk, dat
hij er wel uit ziet.

                De GRAAF.

    Was hij het niet, die daar even van u afging?

                 MARTON.

    De zelfde.

                De GRAAF.

    Hij heeft een zeer goed voorkomen, en indedaad, hij heeft
den schijn niet van het geen hij is.

                 MARTON.

    Vergeef mij, Mijnheer! hij is een braaf man.

                De GRAAF.

    Zou er geen middel wezen, om dit weder in orde te brengen?
ik geloof niet dat Araminta mij haat; doch zij is wat langzaam
om tot een besluit te komen; nu zou het er slechts op
aankomen, om haar aan het verstand te brengen, dat haar regt
aangaande het landgoed zeer twijfelachtig is, ten einde haar
te bepalen; want zij zou zich tog niet geerne in een proces
gewikkeld zien. Wij moeten hier over met den Intendant
spreken, om hem in onze belangen te brengen: zoo het slechts
aan geld hapert, dit zal ik voorzeker niet sparen.

                 MARTON.

    o, Gansch niet, Mijnheer! hij is de man niet, om zich door
geld te laten overhalen; het is de belanglooste jongman van
geheel Frankrijk.

                De GRAAF.

    Des te erger; deze lieden deugen nergens toe.

                 MARTON.

    Laat mij slechts begaan, Mijnheer.

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━

[p. 49]

             VIJFDE TOONEEL.

       De GRAAF, JEANNOT, MARTON.

                JEANNOT.

    Jufvrouw Marton, daar is iemand die naar eenen anderen
iemand vraagt; weet gij ook wie het is?

            MARTON, driftig.

    En wie is dan die ander iemand? Wien moet hij hebben?

                JEANNOT.

    Ja, dit is het juist, dat ik niet weet; en daarom wilde ik
het aan u vragen.

                 MARTON.

    Laat hem binnen komen.

 JEANNOT, tusschen de schermen roepende.

    Kom aan jongelief! doe nu uwe boodschap als een man.

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━

             ZESDE TOONEEL.

 De GRAAF, Een JONGEN, MARTON, JEANNOT.

                 MARTON.

    Wien zoekt gij? lieve jongen.

               De JONGEN.

    Mejufvrouw, ik zoek hier naar een Heer, om hem een
pourtrait in een doosje ter hand te stellen, dat hij bij ons
er voor heeft laten gereed maken. Hij heeft ons gezegd, dat
wij het aan niemand dan aan hem zelven moesten geven, ook zou
hij het eigenlijk hebben komen halen: doch daar mijn vader
morgen op reis moet gaan, heeft hij er mij
[p. 50]
mede hier gezonden, om dat men ons gezegd had, dat ik hem hier
vinden zou. Ik ken hem van aanzien; doch ik weet zijn naam
niet.

                 MARTON.

    Is het niet voor u, Heer Graaf?

                De GRAAF.

    o Neen.

               De JONGEN.

    Neen Mejufvrouw, ik heb met dezen Heer niets te doen; het
is een ander.

                 MARTON.

    En wie heeft u dan eigenlijk gezegd, dat hij hier was?

               De JONGEN.

    Een Prokureur, die Mijnheer Remij heet.

                De GRAAF.

    o, Dit is immers de Prokureur van Mevrouw: laat ons de
doos eens zien.

               De JONGEN.

    Mijnheer, dit is mij volstrekt verboden; ik mag het aan
niemand, dan aan den eigenaar, ter hand stellen: het pourtrait
van de dame is er in.

                De GRAAF.

    Het pourtrait eener dame! Wat beteekent dit? zou het dat
van Araminta zijn? Ik moet op het oogenblik weten, wat er van
is.

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━

            ZEVENDE TOONEEL.

           MARTON, De JONGEN.

                 MARTON.

    Gij hebt kwalijk gedaan hem van het pourtrait te spreken.
Ik weet wien gij hebben moet, het is de Neef van den heer
Remij, die het hebben moet.
[p. 51]

               De JONGEN.

    Ik geloof het ook, Mejufvrouw.

                 MARTON.

    Het is een lang man, hij noemt zich Mijnheer Dorantus.

               De JONGEN.

    Ja, zoo dunkt mij, dat zijn naam was.

                 MARTON.

    Hij heeft er mij van gesproken: ik ben in zijn vertrouwen.
Hebt gij het pourtrait met opmerking beschouwd?

               De JONGEN.

    Neen; ik heb er niet op gelet, naar wie het geleek.

                 MARTON.

    Wel nu, het is het mijne. Mijnheer Dorantus is niet te
huis, en zal ook nog zoo schielijk niet weder komen. Het is
dus het best, dat gij mij de doos laat, gij kunt dit gerust
doen; het zal hem zelfs aangenaam wezen. Gij ziet, ik weet van
het geheim.

               De JONGEN.

    Zoo schijnt het mij toe. Zie daar is het, jufvrouw. Gij
zult dus de goedheid hebben, het hem bij zijne terugkomst ter
hand te stellen.

                 MARTON.

    Gij kunt er van verzekerd zijn.

               De JONGEN.

    Er moet nog eene kleinigheid op betaald worden, doch ik
zal zien, strakjes nog eens aantekomen; en zoo hij er nog niet
was, zult gij immers de goedheid wel hebben, het voor hem te
geven.

                 MARTON.

    Van harte geerne. Ga nu maar gerust. (ter zijde.) Zie daar
Dorantus. (tegen den jongen.) Vertrek nu maar spoedig.

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━

[p. 52]

             AGTSTE TOONEEL.

            MARTON, DORANTUS.

  MARTON, een oogenblik alleen en zeer
                vrolijk.

    Het kan niet anders dan mijn pourtrait zijn. Die lieve
jongen! de heer Remij had wel gelijk, te zeggen dat hij mij
reeds sedert lang kende.

                DORANTUS.

    Mejufvrouw, hebt gij hier ook iemand gezien, die naar mij
zocht? Jeannot heeft er mij zoo iets van gezegd.

  MARTON, hem met teederheid aanziende.

    Wat zijt gij beminlijk, Dorantus! ik zou wel onregtvaardig
zijn, zoo ik u niet weder beminde. Wees gerust; de werkman is
gekomen; ik heb hem gesproken; ik heb de doos van hem
aangenomen.

                DORANTUS.

    Ik weet niet....

                 MARTON.

    Wees toch zoo geheim niet; ik heb haar, zeg ik u, en ik
ben er niet verstoord over. Ik zal het terug geven, zoo dra ik
het gezien heb. Ga spoedig heen, ik zie Mevrouw met hare
Moeder en den Graaf; mogelijk spreken zij er over. Laat mij
hen te vrede stellen, en wacht hen niet af.

      DORANTUS, vertrekt lagchende.

    Alles slaagt wel! alles gelukt verwonderlijk!

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━

            NEGENDE TOONEEL.

   ARAMINTA, De GRAAF, Mevr. ARGANTE,
                 MARTON.

                ARAMINTA.

    Marton, wat is dat met een pourtrait, waar Mijnheer de
Graaf mij van spreekt, het welk men [p. 53] hier aan iemand
wilde brengen, van wien men den naam niet wist, en het welk
men onderstelt het mijne te zijn? Onderrigt mij toch eens van
dit geval.

      MARTON, een weinig peinzende.

    Het is niets, Mevrouw, ik zal u zeggen wat het is: ik heb
het ontdekt, na dat Mijnheer de Graaf vertrokken was. Het is
niets van aanbelang voor u.

                De GRAAF.

    Hoe weet gij dit, Jufvrouw? gij hebt immers het pourtrait
niet gezien?

                 MARTON.

    Dit doet er niet toe, het is zoo goed of ik het gezien
had. Ik weet wie het aangaat; wees er niet ongerust over,
Mijnheer.

                De GRAAF.

    Het geen echter zeker is, is dat het van eene vrouw moet
wezen, en dat men hem, die het had doen vervaardigen, hier
zocht, om het hem ter hand te stellen, en dat ik dit nogthands
niet ben.

                 MARTON.

    Juist. Doch wanneer ik u nu zeide, dat het Mevrouw even
zoo min aanging als u?

                ARAMINTA.

    Wel nu, zoo gij er dan van onderrigt zijt, zeg ons dan wat
er van is; want ik begeer het te weten: men heeft dien
aangaande denkbeelden, welken mij niet aangenaam zijn. Spreek
dus.

             Mevr. ARGANTE.

    Ja zeker, dit alles heeft een zoo duister geheimzinnig
voorkomen dat onaangenaam is. Gij moet u echter niet
moeijelijk maken, dogter. Mijnheer de Graaf bemint u, en een
weinigje jaloesie, schoon zelfs onregtvaardig, misstaat in het
geheel niet aan een minnaar.

                De GRAAF.

    Ik ben slechts jaloers op den onbekenden, [p. 54] die zich
het vermaak durft bezorgen, het pourtrait van Mevrouw te
bezitten.

           ARAMINTA, levendig.

    Zoo als het u behaagt, Mijnheer, doch ik begrijp wat gij
zeggen wildet, en ik ben een weinig voor dezen hartstogt
bevreesd. Wel nu, Marton?

                 MARTON.

    Wel nu, Mevrouw, zie daar wel veel gerucht! Het is mijn
pourtrait.

                De GRAAF.

    Het uwe?

                 MARTON.

    Ja, Mijnheer, het mijne. En waarom niet, als het u
belieft? Is dit dan zoo verwonderlijk!

             Mevr. ARGANTE.

    Ik ben er zoo verwonderd van als Mijnheer; de zaak komt
mij zonderling voor.

                 MARTON.

    Waarlijk, Mevrouw, zonder verwaandheid gesproken, er
worden dagelijks pourtraiten gemaakt, en van sommigen, die er
niet half zoo goed uit zien als ik.

                ARAMINTA.

    En wie is het dan, die deze kosten voor u heeft gedaan?

                 MARTON.

    Een zeer beminlijk jongman, die mij bemint, die kieschheid
en edelmoedige gevoelens bezit, en die zeer aan mij gehecht
is, en met een woord, indien ik hem toch moet noemen, het is
Dorantus.

                ARAMINTA.

    Mijn Intendant?

                 MARTON.

    Hij zelf.

             Mevr. ARGANTE.

    Die gek! met zijne edelmoedige gevoelens.
[p. 55]

           ARAMINTA, driftig.

    Ei! gij bedriegt ons: het is immers niet mogelijk, dat hij
u in den korten tijd, welken hij hier is geweest, heeft doen
schilderen.

                 MARTON.

    Maar het is ook reeds voorlang dat hij mij kent.

           ARAMINTA, levendig.

    Geef dan hier.

                 MARTON.

    Ik heb de doos nog niet geopend, doch ik weet wel dat ik
het ben, die gij zien zult. (Araminta opent de doos, allen
zien.)

                De GRAAF.

    Ei! ei! dacht ik het niet, het is Mevrouw.

                 MARTON.

    Mevrouw!.... het is waar, en ik heb dan mijne rekening wel
kwalijk gemaakt! (ter zijde.) Dubois had daar even, wel
gelijk.

          ARAMINTA, ter zijde.

    En ik zie nu alles duidelijk. (tegen Marton.) Bij wat
toeval dacht gij dat het uw pourtrait was?

                 MARTON.

    Op mijne eer, Mevrouw, zoo had ieder een bedrogen kunnen
worden. Mijnheer Remij zegt mij, dat zijn neef mij bemint, en
dat hij ons aan elkander wilde verbinden; Dorantus is hier bij
tegenwoordig, en zegt geen neen; hij weigert in mijn bijzijn
eene zeer voordeelige partij; de Oom vervoegt zich bij mij, en
zegt dat ik er de oorzaak van ben. Eindelijk brengt men dit
pourtrait, en vraagt naar hem aan wien het behoort; ik
ondervraag hem: en aan alle zijne andwoorden herken ik
Dorantus. Het is het pourtrait eener vrouw, Dorantus nu bemint
mij zelfs zoo sterk, om zijn fortuin aan mij opteofferen, ik
besloot dus dat hij mij had doen schilderen: had ik ongelijk?
doch ik zie thands dat ik gedwaald heb. Ik sta [p. 56] van de
eer af, het behoort mij niet. Ik zie mijnen misslag, en ik
zwijg.

                ARAMINTA.

    o! Deze zaak is niet moeijelijk te raden. Gij houdt u
gramstorig en verwonderd, Heer Graaf! er is zeker iets kwalijk
begrepen in de maatregelen, welken gij genomen hebt, doch gij
zult mij niet misleiden; het is aan u dat men het pourtrait
bragt. Een man wiens naam men niet wist, en welken men hier
kwam zoeken, o, gij zijt het Mijnheer, gij zijt het.
Marton, ernstig.
    Ik geloof het niet.

             Mevr. ARGANTE.

    Ja, ja, het is ongetwijfeld Mijnheer: waarom dit toch te
ontkennen? in de omstandigheden, waarin gij met mijne dogter
zijt, is dit zulk eene groote misdaad niet; kom aan, beken het
maar.

           De GRAAF, koeltjes.

    Neen, Mevrouw, ik ben het niet, op mijne eer, ik ken dezen
Heer Remij niet; hoe kon men dan tot zijnent zeggen dat ik mij
hier bevond? dit kan immers niet zijn.
Mevr. Argante, peinzende.
    Ik had deze omstandigheid niet opgemerkt.

                ARAMINTA.

    Goed! wat beduidt toch eene omstandigheid meer of minder?
Ik breek er mijn hoofd niet meer mede. Hoe het zij, ik behoud
het, niemand zal het bezitten. Maar wat hoor ik voor gerucht?
Zie toch eens wat het is, Marton.

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━

[p. 57]

             TIENDE TOONEEL.

   ARAMINTA, De GRAAF, Mevr. ARGANTE,
        MARTON, DUBOIS, JEANNOT.

        JEANNOT, binnen komende.

    Je bent een slechte knaap, hoor je!

                 MARTON.

    Wat is er te doen? wat hebt gij dan toch met elkanderen?

                 DUBOIS.

    Als ik slechts een woord spreek, moet uw Meester terstond
vertrekken.

                JEANNOT.

    Jij, wij lagchen eens met jou, en met al die jou gelijken.

                 DUBOIS.

    Hoe zou ik u afrossen, zoo de eerbied voor Mevrouw mij
niet weerhield.

                JEANNOT.

    Kom maar binnen, kom maar binnen, laat Mevrouw maar
oordeelen.

                ARAMINTA.

    Wat is dan toch uw verschil? wat is er dan de reden van?

             Mevr. ARGANTE.

    Tre nader, Dubois. Zeg ons eens wat dit voor een woord is,
het geen gij slechts van Dorantus behoeft te zeggen, om hem te
doen vertrekken.

                JEANNOT.

    Ja zeg maar op, als jij durft.

                ARAMINTA.

    Zwijg stil; en laat hem spreken.

                 DUBOIS.

    Het is nu reeds sedert een uur, dat hij niet opgehouden
heeft mij allerlei onbescheidenheden te zeggen.
[p. 58]

                JEANNOT.

    Ik spreek voor de belangen van mijnen meester, hier voor
trek ik mijne huur, en ik zal niet dulden, dat zulk een
lompert mijn meester met een woord bedreigd; ik vraag regt aan
Mevrouw.

             Mevr. ARGANTE.

    Maar, nog eenmaal, laat ons toch hooren wat dit woord van
Dubois beteekenen zal; dit is het dringendste.

                JEANNOT.

    Ik verbied hem, slechts eene enkele sijllabe te zeggen.

                 DUBOIS.

    Het is uit loutere boosheid dat ik deze bedreiging gedaan
heb, Mevrouw, en zie hier de oorzaak van het geschil. Het
vertrek van den Heer Dorantus in order brengende, zag ik daar
bij toeval eene schilderij, welke Mevrouw verbeeldde, en ik
dacht dit van daar te moeten nemen, want wat had het daar te
doen? het was immers niet betaamlijk, dat het daar bleef;
terwijl ik nu bezig was het weg te nemen, kwam deze zotskap en
wilde mij dit beletten, en het had weinig gescheeld, of wij
hadden elkanderen braaf afgeklopt.

                JEANNOT.

    Zonder twijfel, welke reden had gij, eene schilderij weg
te nemen, die allerliefst is en daar mijn meester vermaak in
vond, om het ieder oogenblik met de grootste genoegen te
beschouwen? Want ik heb dikmaals gezien, dat hij zulks met al
zijn hart deed, en nu krijgt deze buffel het in den kop een
schilderstuk weg te nemen, dat dezen braven man verheugt. Ziet
nu zulk eene kwaadaardigheid eens aan! neem hem liever een
ander stuk huisraad af, zoo hij het te veel heeft, maar laat
hem dit stuk, lompert.

                 DUBOIS.

    En ik zeg u, dat men het hem niet laten zal; [p. 59] dat
ik het zelf weg zal nemen, dat gij uw oogmerk niet bereiken
zult, en dat Mevrouw dit ook zoo wil.

                ARAMINTA.

    Ei! wat verscheelt dit mij! Het is wel de moeite waard,
zoo veel geweld over eene oude schilderij, welke men daar bij
toeval geplaatst heeft, te maken: dat het daar blijve, en laat
ons in rust, het verdient niet dat men er zoo veel over
spreekt.
Mevr. Argante, bitter.
    Verschoon mij, dogter; het is echter daar de plaats niet,
men moet het er weg nemen: uw Intendant zal het wel kunnen
ontberen.

  ARAMINTA, glimlagchende, en op eenen
             vrolijken toon.

    o Gij hebt gelijk: ik dacht er niet aan, dat hij het
ongeerne missen zoude. (tegen Jeannot en Dubois.) Vertrekt
beiden.

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━

             ELFDE TOONEEL.

   ARAMINTA, De GRAAF, Mevr. ARGANTE,
                 MARTON.

   De GRAAF, op eenen spottenden toon.

    Dit is zeker, dat deze man van een goeden smaak is.

      ARAMINTA, op denzelfden toon.

    Gewis, deze aanmerking is zeer juist. Waarschijnlijk is
het iets zeer buitengemeens, dat hij de oogen op eene
schilderij geslagen heeft.

             Mevr. ARGANTE.

    Die Man heeft mij nog geen oogenblik bevallen, gij weet
het dogter, ik zie scherp, hij staat mij in het geheel niet
aan. Geloof mij, gij hebt [p. 60] de bedreiging gehoord, welke
Dubois gedaan heeft, toen hij van hem sprak, ik herhaal het
nogmaals, hij moet toch iets van hem weten te zeggen.
Ondervraag hem; hoor wat het is, ik ben overtuigd, dat dit
Heertje u niet gelijkt. Wij zien het allen: slechts gij alleen
slaat er geen acht op.
Marton, achteloos.
    Ik ben er ten minste niet over voldaan.
Araminta, spottend lagchende.
    Wat is het dan toch dat gij allen ziet, en ik alleen niet
gewaar word? Ik bezit hier in geen vooruitzigt, ik beken dat
ik er mij in verlies! Ik zie in het geheel niet, waarom ik mij
van iemand ontdoen zou, welke mij van goederhand is
aanbevolen, dat een man is die iets weet, die mij wel bedient,
en misschien, slechts al te wel; dit is iets dat mij, ondanks
mijne weinige doordringendheid, echter in het oog valt.

             Mevr. ARGANTE.

    Wat zijt gij verblind!

        ARAMINTA, glimlagchende.

    Niet zoo veel als gij denkt; ieder heeft zoo zijn eigen
licht. Voor het overige stem ik toe, om Dubois te hooren, deze
raad is goed, en ik zal dien beproeven. Ga, Marton, zeg hem
dat ik hem begeer te spreken. Indien hij mij gegrondde redenen
aan de hand geeft, om een Intendant weg te zenden, welke stout
genoeg is om eene schilderij te bezigtigen, zal hij niet lang
meer bij mij blijven; doch zonder dat, zal men de goedheid
hebben, niet kwalijk te nemen, dat ik hem houd, tot dat hij
mij zelve zal mishagen.

         Mevr. ARGANTE, driftig.

    Wel nu! hij zal u rasch mishagen, ik zeg er u niets meer
van, gij zult wel andere bewijzen krijgen.

                De GRAAF.

    Wat mij betreft, Mevrouw, ik beken, dat ik [p. 61] vrees,
dat hij mij kwalijk bij u gediend heeft, en dat hij u de lust
tot pleiten heeft ingeboezemd, waar van ik uit enkele
teederheid wenschte dat hij u had terug gehouden. Hij moge
echter doen wat hij wil, ik verklaar, dat ik van het geheele
proces met u, en met uwen gemagtigden afzie, en dat ik liever
alles wil verliezen dan u iets te betwisten.

Mevr. ARGANTE, op een beslissenden toon.

    Maar van waar die twist! Het Huwelijk zal immers alles
beslissen, en het uwe is immers zoo goed als bepaald.

                De GRAAF.

    Ik zal van Dorantus zwijgen, en slechts komen zien hoe gij
over hem denkt: en indien gij hem, zoo als ik denk, zijn
afscheid geeft, zal het slechts aan u staan, dien te nemen,
welken ik voor u bestemd had, en dien ik nog eenigen tijd
houden zal.

             Mevr. ARGANTE.

    Ik zal doen zoo als Mijnheer, en spreken er u niet weder
over; gij beschuldigt mij van vooringenomenheid, en uwe
hoofdigheid zal zonder onzen bijstand een einde nemen. Ik
reken zeer veel op Dubois, die daar aan komt, en met wien wij
u alleen laten,

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━

            TWAALFDE TOONEEL.

            DUBOIS, ARAMINTA.

                 DUBOIS.

    Men heeft mij gezegd dat gij mij spreken wilde, Mevrouw.

                ARAMINTA.

    Kom hier. Gij zijt onvoorzigtig, Dubois, wel [p. 62] zeer
onbescheiden! daar ik zulke goede gedachten van u had, hebt
gij wel weinig acht geslagen op het geen ik u gezegd heb. Ik
heb u belast, volstrekt niets van het geen Dorantus betreft te
spreken, gij weet de belagchelijke gevolgen welken het zou
hebben; gij belooft mij dit, en waarom dan een zoo vervaarlijk
geweld gemaakt, over die ellendige schilderij, en dat met een
zot, die hier een taal komt voeren, welke denkbeelden moet
doen geboren worden, daar ik ten uiterste over te onvrede ben.

                 DUBOIS.

    Waarlijk, Mevrouw, ik dacht niet dat dit zoo veel gevolg
zou hebben, en ik heb niet, dan uit achting en ijver voor u,
dus gehandeld.

           ARAMINTA levendig.

    Ei! laat uw ijver daar, ik begeer dien geheel niet;
slechts uwe stilzwijgendheid moet mij uit de verwarring
redden, waar in ik ben, en welke gij mij zelf veroorzaakt
hebt; want, zonder u, wist ik immers niet dat deze man mij
beminde, en was van dit alles onkundig gebleven.

                 DUBOIS.

    Ik gevoel thands wel dat ik ongelijk heb.

                ARAMINTA.

    Dit alles was nog niets; doch waarom uitteschreeuwen, als
ik een woord spreek? kon er erger bedacht worden?

                 DUBOIS.

    Ach, Mevrouw! dit is ook nog een gevolg van dezen kwalijk
begrepen ijver.

                ARAMINTA.

    Wel nu, zwijg dan ten minste in het toekomende. Ik
wenschte wel dat ik u kon doen vergeten, wat gij mij gezegd
hebt.

                 DUBOIS.

    o, Ik ben er nu genoeg voor gestraft.
[p. 63]

                ARAMINTA.

    Het is uwe loshoofdigheid, die mij thands noodzaakt om met
u te spreken, onder voorwendsel, om u te vragen wat gij van
Dorantus wist. Mijne Moeder en de Graaf verwachten dat gij mij
verwonderlijke zaken verhalen zult. Wat zal ik hen nu zeggen?

                 DUBOIS.

    o! Dit is gemaklijk weder goed te maken, Mevrouw: gij hebt
slechts te zeggen, dat lieden, welken hem kennen, mij gezegd
hebben, dat hij in het geheel geene bekwaamheden bezit voor
den post, dien hij bij u bekleeden moet; schoon dit het juist
niet is daar het hem hapert.

                ARAMINTA.

    Nu, dit laat zich hooren. Maar dan is er weder eene andere
zwarigheid; wanneer hij geene bekwaamheid bezit, zal men mij
aanraden hem weg te zenden, en dit is nog geen tijd: ik heb
hier reeds lang over gedacht; doch de voorzigtigheid gedoogt
zulks niet, en ik zal het anders moeten aanleggen, met zoo een
hevigen hartstogt als gij zegt dat hij gevoelt, en die
misschien in droefheid zou uitbarsten. Kan ik mij op een
wanhopigen vertrouwen? Het is niet meer hem, maar mij zelve,
die ik moet sparen. (zij verzacht haren toon) Ten minste
bijaldien het zeggen van Marton verdicht is, anders had ik
niets te vrezen. Zij geeft voor, dat hij haar reeds bij den
Heer Remij gezien heeft, en dat de Prokureur heeft gezegd,
zelfs nog eer dan Dorantus, dat hij haar reeds voorlang
beminde, en dat hij hen met elkander wilde doen trouwen; ik
wenschte het.

                 DUBOIS.

    Gekheid! Dorantus heeft Marton nog van nabij, noch van
verre gezien; de Prokureur heeft dit uitgestrooid, met oogmerk
om hen te samen [p. 64] te verbinden, en ik durfde het niet
tegenspreken, zoo zeide mij Dorantus, om mij dit Meisje, dat
veel vermogen op hare Meesteresse heeft, niet ten onvriende te
maken, en die nu gelooft dat het om haar is, dat ik vijftien
duizend livres renten, welken mij aangeboden wierden, van de
hand heb gewezen.

        ARAMINTA, onverschillig.

    Hij heeft u dan alles verteld?

                 DUBOIS.

    Ja, hij was naauwlijks een oogenblik in den tuin, of hij
wilde zich bijna aan mijne voeten werpen, om mij te bezweren
het geheim zijner liefde te bewaren, en de mishandeling te
vergeten, welke hij mij wilde aandoen toen ik hem had
verlaten. Ik beloofde hem stilzwijgendheid, doch zeide hem
tevens dat ik niet langer met hem in een huis wilde blijven,
en dat hij vertrekken moest; het welk hem deed zuchten en
schreien, en in den droevigsten staat der wereld heeft
gebragt.

                ARAMINTA.

    Ei, dit is des te erger. Doe hem toch geen verdriet aan.
Gij ziet dus wel dat ik gelijk heb en dat men zachtzinnig met
zulke lieden moet leven, gij ziet het nu wel. Ik verwachtte
veel van dit huwelijk met Marton; ik geloof dat hij mij
vergeten zal, en zoo niet, dan kan men er niet tegen doen.

           DUBOIS, weg gaande.

    Slechts een fabeltje, Mevrouw, slechts een fabeltje. Heeft
Mevrouw mij nog iets te zeggen?

                ARAMINTA.

    Wacht nog een weinig. Wat nu gedaan? zoo hij mij van zijne
liefde sprak, kon ik mij over hem beklagen, doch hem ontslipt
geen enkel woord, en ik weet niets van zijne liefde dan van u;
en ik heb geene gegrondde reden om hem weg
[p. 65]
te zenden. Het is waar, het zou mij gramstorig maken zoo hij
sprak, doch het zou nu te pas komen dat hij mij boos maakte.

                 DUBOIS.

    Gewislijk ja. Mijnheer Dorantus is Mevrouw niet waardig.
Indien hij zoo veel fortuin bezat als hij van eene goede
geboorte is, dan was het een ander geval: maar hij is slechts
rijk in verdiensten, en dit is niet genoeg.
Araminta, een weinig droefgeestig.
    Neen waarlijk niet; zie hier het gewoone vooroordeel. Ik
weet niet hoe ik mij hier in gedragen moet; ik weet het
waarlijk niet; nu wij zullen zien.

                 DUBOIS.

    En nu; Mevrouw had immers een schoon voorwendsel.... Het
pourtrait, dat Marton geloofde het hare te zijn, naar zij mij
gezegd heeft.

                ARAMINTA.

    O! neen, hier van kan ik hem niet beschuldigen; het is de
Graaf, die het heeft laten maken.

                 DUBOIS.

    In het geheel niet, het is Dorantus, ik weet het van hem
zelven; en hij werkte er nog aan voor een paar maanden, toen
ik hem verliet.

                ARAMINTA.

    Ga. Ik heb reeds lang met u gesproken; indien men mij
vraagt wat gij mij gezegd hebt, zal ik zeggen zoo als wij zijn
overeengekomen. Daar is hij, ik heb lust hem een strik te
spannen.

                 DUBOIS.

    Ja, Mevrouw. Misschien verklaart hij zich, en dan zeg ik
hem oogenbliklijk: vertrek Mijnheer.

                ARAMINTA.

    Laat ons alleen.

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━
[p. 66]

           DERTIENDE TOONEEL.

           DORANTUS, ARAMINTA.

                DORANTUS.

    Ik kom u om uwe bescherming vragen, Mevrouw. Ik ben in het
verdriet en in de onzekerheid. Ik heb alles verlaten om aan u
te behooren, ik ben meer aan u gehecht dan ik kan uitdrukken:
men kan u met geene belangelozer getrouwheid dienen; en echter
ben ik niet zeker van te kunnen blijven. Al wat hier is
vervolgt mij en spant samen om mij van hier te doen
vertrekken. Ik ben hier over zeer in het naauw, ik vrees, of
gij ook misschien aan hunne vooringenomenheid gehoor zult
geven, dit zou mij in de diepste droefheid dompelen.

    ARAMINTA, op eenen zachten toon.

    Wees gerust; gij hangt immers van hen niet af; zij hebben
u nog geen het minste kwaad bij mij kunnen doen, en al hunne
kleine samenspanningen dienen nergens toe: ik blijf immers
Meesteresse.

           DORANTUS, ongerust.

    Gij alleen zijt mijne toevlugt, Mevrouw.

                ARAMINTA.

    Ik zal u ook steeds beschermen. Doch ik raad u, om niet
weder zoo ontroerd voor hen te verschijnen, gij zoudt hen aan
uwe bekwaamheid doen twijfelen, en het zou hen toeschijnen,
dat gij veel verpligting aan mij had, om dat ik u behield.

                DORANTUS.

    Zij bedriegen zich niet, Mevrouw; het is eene goedheid,
die mij met erkentenis vervuld.

                ARAMINTA.

    Nu dit zij zoo, doch het is niet noodig dat [p. 67] zij
dit ook gelooven. Ik ben u wel verpligt voor uwe goede
geneigdheid en uwe trouw te mijwaards; doch verberg er een
gedeelte van: dit is het misschien, dat hen tegen u opzet. Gij
hebt hen geweigerd mij aangaande mijn proces te misleiden,
voeg u naar hunne wenschen, win hen hier door, ik sta u zulks
toe. Het gevolg zal hen doen besluiten, dat gij hen wel
gediend hebt; want, alles wel overwegende, ben ik toch van
voornemen den Graaf te trouwen.

          DORANTUS, getroffen.

    Dit is dan uw voornemen, Mevrouw!

                ARAMINTA.

    Ja, ik heb dit vast besloten. De Graaf zal gelooven dat
gij hier toe hebt medegewerkt; ik zal het hem zelve zeggen, en
ik sta u borg dat gij hier zult blijven: ik beloof het u. (ter
zijde) Hij verandert van kleur.

                DORANTUS.

    Welk een onderscheid voor mij, Mevrouw!

       ARAMINTA, als overleggende.

    In het geheel niet, wees slechts niet bezorgd, en schrijf
het briefje, dat ik u op zal geven; alles wat gij noodig hebt
vindt gij op deze tafel.

                DORANTUS.

    En voor wien toch, Mevrouw?

                ARAMINTA.

    Voor den Graaf, die zeer ongerust van hier is vertrokken,
en dien ik door eenige regels, welken gij hem uit mijnen naam
schrijven zult, eens aangenaam wil verraschen. (Dorantus
blijft in diepe gedachten als verzonken, en gaat door
verstrooijing niet naar de tafel.)

                ARAMINTA.

    Wel nu? Gij gaat niet naar de tafel: waar denkt gij dan
toch aan?

      DORANTUS, altoos verstrooid.

    Ja, Mevrouw.
[p. 68]

  ARAMINTA, ter zijde, terwijl hij zich
                nederzet.

    Hij weet niet wat hij doet. Laten wij zien, hoe lang dit
duren zal.

         DORANTUS, zoekt papier.

    O! Dubois heeft mij bedrogen!

           ARAMINTA, vervolgt.

    Zijt gij gereed om te schrijven?

                DORANTUS.

    Mevrouw, ik vind geen papier.

     ARAMINTA, naar de tafel gaande.

    Gij vindt het niet! en zie daar ligt het bij u.

                DORANTUS.

    Het is waar.

                ARAMINTA.

    Schrijf: Haast u te komen, Mijnheer, uw huwlijk is
zeker.... Hebt gij het geschreven?

                DORANTUS.

    Hoe, Mevrouw?

                ARAMINTA.

    Gij hoort mij dan niet? Uw huwlijk is zeker, Mevrouw
begeert dat ik u dit schrijf, en wacht u om het u te zeggen. (
ter zijde) Hij lijdt, doch hij spreekt geen woord. Zou hij in
het geheel niet spreken? Schrijf dit besluit niet toe aan de
vrees, welke Mevrouw voor een twijfelachtig proces heeft.

                DORANTUS.

    Ik verzeker u, dat gij het winnen zult, Mevrouw.
Twijfelachtig, dit is het niet.

                ARAMINTA.

    Maar, voleindig dan toch! Neen, Mijnheer, ik ben van haar
gelast u te schrijven, en te verzekeren dat alleen het regt,
dat zij uwe verdiensten doet wedervaren, haar besluit bepaalt.

                DORANTUS.

    Hemel! Ik ben verloren. Maar, Mevrouw, gij hebt immers
geen de minste genegenheid voor hem?
[p. 69]

                ARAMINTA.

    Ga slechts voort, zeg ik u; Uwe verdiensten doet
wedervaren, haar besluit bepaalt.... Ik geloof dat uw hand
beeft; gij schijnt geheel veranderd te zijn. Wat beteekent
dit? bevindt gij u niet wel?

                DORANTUS.

    Ik bevind mij niet wel, Mevrouw.

                ARAMINTA.

    Hoe! zoo schielijk! dit is zonderling. Vouw den brief, en
maak het opschrift: Aan Mijnheer den Graaf Dorimont. Gij zult
Dubois wel zeggen dat hij dien bezorge. (ter zijde) Het hart
klopt mij! (tegen Dorantus) Goede hemel! wat is dat scheef
geschreven! het adres is bijna niet leesbaar. (ter zijde) Hij
is nog niet ver genoeg.

          DORANTUS, ter zijde.

    Zou het ook zijn om mij te beproeven? Dubois heeft mij
voor niets gewaarschuwd.

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━

           VEERTIENDE TOONEEL.

       ARAMINTA, DORANTUS, MARTON.

                 MARTON.

    Ik ben blijde, Mevrouw, dat ik Mijnheer hier aantref; hij
zal u oogenbliklijk bevestigen het geen ik u zoo even heb
gezegd. Gij hebt reeds eenige malen aangeboden mij uit te
trouwen, Mevrouw, en tot heden toe heb ik nog geene
genegenheid gehad om van uwe goedheid gebruik te maken. Thands
heeft Mijnheer mij zijne hand aangeboden, en zelfs een
oneindig rijker partij geweigerd, en dit alles om mij; ten
minste heeft hij het mij laten gelooven; en het is thands de [
p. 70] tijd zich te verklaren: doch, daar ik van niemand
begeer aftehangen dan van u, is het insgelijks van u, Mevrouw,
dat hij mijne hand moet verkrijgen; dus, Mijnheer, hebt gij
slechts met Mevrouw te spreken. Indien zij u hare toestemming
geeft, zult gij geene moeite hebben de mijne insgelijks te
verkrijgen.

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━

           VIJFTIENDE TOONEEL.

           DORANTUS, ARAMINTA.

    ARAMINTA, ter zijde, en bewogen.

    Dit arme meisje! (hard) Ik ben bekoord over het geen zij
mij heeft gezegd. Gij hebt daar eene goede keuze gedaan; het
is een beminlijk meisje, en van een zeer goed karakter.

        DORANTUS, zeer verslagen.

    Helaas! Mevrouw, ik heb nimmer aan haar gedacht.

                ARAMINTA.

    Gij hebt nimmer aan haar gedacht! En gij zegt dat gij haar
bemint, en dat gij haar reeds gezien hebt voor gij hier
kwaamt?

           DORANTUS, droevig.

    Dit is eene dwaling, waar in Mijnheer Remij haar heeft
gebragt, zonder er mij over raadteplegen; en die ik niet heb
durven tegenspreken, uit vrees van mij haar bij u tot eene
vijandin te zullen maken. Zoo is het insgelijks met die rijke
partij, welke zij gelooft dat ik om haren wil geweigerd heb;
ik heb aan dit alles niet het minste deel. Ik ben buiten staat
iemand mijn hart te schenken; ik heb het voor altoos verloren;
en het schitterendste fortuin zou mij niet in verzoeking
brengen.
[p. 71]

                ARAMINTA.

    Gij hebt ongelijk. Gij moest Marton hare dwaling hebben
doen zien.

                DORANTUS.

    Zij zou u, misschien, afgeraden hebben mij te ontvangen;
en mijne onverschilligheid zegt haar immers genoeg.

                ARAMINTA.

    Maar welk belang kunt gij in uwe omstandigheid toch
hebben, om in mijn huis te komen, en het zelve boven een ander
te verkiezen?

                DORANTUS.

    Het is mij aangenaamer aan u te behooren, Mevrouw.

                ARAMINTA.

    Er is in dit alles iets onbegrijpelijks! Ziet gij haar,
die gij bemint, dikmaals?

      DORANTUS, steeds neerslagtig.

    Niet zoo veel ik wensch, Mevrouw; en ik zoude haar ieder
oogenblik kunnen zien, en nog niet gelooven haar genoeg te
hebben gezien.

          ARAMINTA, ter zijde.

    Welk eene uitdrukking vol teederheid? (luid) is zij nog
jonge dogter of is zij gehuwd geweest?

                DORANTUS.

    Zij is weduwe, Mevrouw.

                ARAMINTA.

    En wat belet u dan haar te trouwen? Zij bemint u
ongetwijfeld?

                DORANTUS.

    Helaas! Mevrouw. Zij weet niet eens dat ik haar aanbid.
Verschoon de sterke uitdrukkingen, van welken ik mij bedien;
het is mij bijna niet mogelijk zonder verrukking van haar te
spreken!

                ARAMINTA.

    Het is slechts uit verwondering, dat ik u dus ondervraag.
Het is haar onbekend, dat gij haar bemint, zegt gij? en gij
offert haar uw fortuin [p. 72] op? Zie hier iets
ongelooflijks. Hoe, met zoo veel liefde, hebt gij kunnen
zwijgen? Men tracht zich te doen beminnen, dit dunkt mij is
natuurlijk, en verschoonbaar.

                DORANTUS.

    De hemel beware mij, immer de geringste hoop te durven
voeden! Ik bemind worden, ik! neen, Mevrouw; haar staat is te
ver boven den mijnen verheven; mijn eerbied veroordeelt mij
tot stilzwijgen; en ik stierf liever, dan het ongeluk te
hebben van haar te mishagen.

                ARAMINTA.

    Ik kan mij geene vrouw verbeelden, die het verdient een
zoo verwonderlijken hartstogt in te boezemen; ik kan er mij
geen denkbeeld van maken. Zij is dan boven alle vergelijking?

                DORANTUS.

    Verschoon mij hare lofspraak te maken, Mevrouw; ik zou,
door haar afteschetsen, mij zelven vergeten. Men kan niets
schooner, niets bevalliger zien dan haar: en nimmer spreekt
zij met mij, of ziet mij slechts aan, zonder mijne liefde te
vermeerderen.
Araminta, slaat de oogen neder, en vervolgt.
    Maar uwe handelwijze kwetst de gezonde reden. Wat bedoelt
gij toch met uwe liefde voor iemand, die nimmer weten zal dat
gij haar bemint? Dit is al te overdreven: wat is toch uw
oogmerk?

                DORANTUS.

    Het vermaak van haar somtijds te zien, en bij haar te
zijn, dit is alles wat ik mij voorstel.

                ARAMINTA.

    Bij haar te zijn! Vergeet gij dan dat gij hier zijt?
[p. 73]

                DORANTUS.

    Ik wilde zeggen bij haar pourtrait, als ik haar niet zie.

                ARAMINTA.

    Haar pourtrait! hebt gij dit doen vervaardigen?

                DORANTUS.

    Neen, Mevrouw; doch ik heb voor tijdkorting schilderen
geleerd; en heb haar zelf afgebeeld. Ik zou haar pourtrait
niet hebben kunnen bekomen, zoo ik hier iemands hulp toe
noodig had gehad.

          ARAMINTA, ter zijde.

    Ik moet hem tot het uiterste brengen. (luid) Laat mij dit
pourtrait eens zien.

                DORANTUS.

    Ik verzoek u, mij hier van te verschoonen, Mevrouw; hoewel
mijne liefde zonder hoop is, ben ik echter niet te min een
onverbreeklijk geheim aan het geliefde voorwerp verschuldigd.

                ARAMINTA.

    Er is mij bij toeval een in de hand gekomen; het welk men
hier gevonden heeft. (hem het doosje latende zien) Zie eens of
dit het uwe niet is.

                DORANTUS.

    Dat kan niet zijn.

       ARAMINTA, de doos openende.

    Het is waar, het geval zou bijzonder zijn: doch zie het.

                DORANTUS.

    o Mevrouw, bedenk dat ik liever duizendmaal het leven zou
verloren hebben, dan u eene bekentenis te doen, welke het
geval u thands ontdekt heeft. Hoe was het mij mogelijk dit te
ontwijken?..... (Hij werpt zich aan hare voeten.)

                ARAMINTA.

    Dorantus, ik ben niet misnoegd op u: uwe [p. 74]
verbijstering doet mij medelijden met u hebben; herstel u, ik
vergeef het u.

 MARTON verschijnt, doch vlugt terstond
                  weg.

    Ach!

      DORANTUS, staat schielijk op.

                ARAMINTA.

    Hemel! het is Marton! Zij heeft u gezien.

  DORANTUS, veinzende zeer ontsteld te
                  zijn.

    Neen, Mevrouw, neen; ik geloof het niet; zij is niet
binnen gekomen.

                ARAMINTA.

    Zij heeft u gezien, zeg ik u; laat mij alleen: vertrek
terstond; gij zijt mij onverdraaglijk. Geef mij mijnen brief
weder. (na dat hij vertrokken is.) Zie hier nu wat het is, hem
gehouden te hebben.

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━

           ZESTIENDE TOONEEL.

            ARAMINTA, DUBOIS.

                 DUBOIS.

    Heeft Dorantus zich ontdekt, Mevrouw? En is het noodig dat
ik met hem spreek?

                ARAMINTA.

    Neen, hij heeft mij niets gezegd. Ik zie niets
overeenkomstig het geen gij mij gezegd hebt; en daar dit nu
dus het geval niet is, behoeft gij er u niet meer mede te
bemoeijen. (Zij vertrekt.)

                 DUBOIS.

    Zie hier nu het beslissend oogenblik gekomen.

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━

[p. 75]

          ZEVENTIENDE TOONEEL.

            DUBOIS, DORANTUS.

               DORANTUS.*

    o! Dubois.

                 DUBOIS.

    Verwijder u terstond.

                DORANTUS.

    Ik weet niet welke gevolgen ik uit het gesprek, dat ik met
haar heb gehad, moet trekken.

                 DUBOIS.

    Waar denkt gij dan aan? Zij is slechts een paar schreden
ver; wilt gij alles bederven?

                DORANTUS.

    Gij moet mij verlichten....

                 DUBOIS.

    Ga dan in den tuin.

                DORANTUS.

    In eene twijfeling.....

                 DUBOIS.

    In den tuin, zeg ik u, ik zal er terstond komen.

                DORANTUS.

    Maar....

                 DUBOIS.

    Ik hoor u niet meer.

                DORANTUS.

    Ik vrees meer dan ooit.


      Einde van het tweede Bedrijf.

                     Continue

[p. 76]

             DERDE BEDRIJF.

             EERSTE TOONEEL.

            DORANTUS, DUBOIS.

                 DUBOIS.

    Neen, zeg ik u, wij moeten geen tijd verloren laten gaan:
is de brief gereed?
Dorantus, hem denzelven toonende.
    Ja, zie daar is hij, ik heb er de straat du Figuier
opgezet.

                 DUBOIS.

    Gij zijt immers wel verzekerd, dat Jeannot in deze wijk
niet bekend is?

                DORANTUS.

    Hij zegt, ten minste, dat hij het niet weet.

                 DUBOIS.

    Hebt gij hem wel gezegd dat hij maar aan Marton, of aan
mij moet vragen, waar het is?

                DORANTUS.

    Ja, ik moet u bekennen, dat ik toch een weinig huiverig
ben; spoeden wij ons niet te veel met Araminta? in de hevige
gemoedsbeweging, waar in zij zich bevindt, wilt gij haar nog
in grooter verwarring brengen, door alles terstond ruchtbaar
te maken?

                 DUBOIS.

    Ja zeker: men moet het werk doorzetten, daar zij nog niet
volkomen bedaard is. Zij weet thands niet wat zij doet. Ziet
gij niet dat zij mij bedriegt, dat zij mij wil doen gelooven
dat gij haar niets gezegd hebt? Ah, ha, ik zal haar leeren mij
van mijnen post als vertrouweling te ontzetten, om u in stilte
te beminnen.
[p. 77]

                DORANTUS.

    Wat heb ik gedurende ons laatste onderhoud geleden! daar
gij wist dat zij mij tot eene verklaring wilde brengen, waarom
mij niet door het een of ander teeken gewaarschuwd?

                 DUBOIS.

    Dit zou op mijne eer fraai zijn geweest; dat zou zij niet
gewaar zijn geworden, niet waar? en voor het overige is uwe
droefheid nu des te natuurlijker geweest. Beklaagt gij u over
het uitwerksel dat dezelve heeft gehad? Mijnheer heeft
geleden! duivels! mij dunkt dat dit voorval wel een weinigje
ongerustheid waardig is.

                DORANTUS.

    Weet gij wel wat gebeuren zal? Zij zal haar besluit nemen,
en mij eensklaps wegzenden.

                 DUBOIS.

    Ik tart haar hier toe, het is reeds te laat; het helder
uur is voorbij, zij moet u thands trouwen.

                DORANTUS.

    Gij ziet echter, dat haar Moeder haar lastig valt.

                 DUBOIS.

    Het zou mij spijten zoo zij haar in rust liet.

                DORANTUS.

    Zij is verlegen dat Marton mij aan hare voeten verrast
heeft.

                 DUBOIS.

    Kleinigheden! Zij is nog niet daar zij wezen moet, zij
moet nog anders verlegen worden! Ik ben het, die den loop van
het gesprek ziende, Marton ten tweede maal ten voorschijn deed
komen.

                DORANTUS.

    Araminta heeft mij echter gezegd, dat ik haar ondragelijk
was.

                 DUBOIS.

    Zij heeft gelijk. Wilde gij dat zij in een goed humeur
ware met een man, dien zij in spijt van [p. 78] haar zelve,
beminnen moet! dit is regt aangenaam, niet waar? Gij maakt u
meester van haar hart, en van haar goed, en deze vrouw zou
geen gerucht maken? Kom, ga spoedig, en redeneer niet meer,
laat u slechts geleiden.

                DORANTUS.

    Bedenk dat ik haar bemin, en dat ik wanhopig zoude zijn,
zoo onze onderneming kwalijk uitviel.

                 DUBOIS.

    o! Ja, voorzeker weet ik, dat gij haar bemint; en het is
juist hierom, dat ik niet meer naar u hooren wil. Zijt gij in
staat om over iets te oordeelen? kom, kom, gij spot er mede.
Laat mij in koelen bloede handelen. Vertrek terstond. Ik zie
Marton, die juist van pas komt, ik zal haar trachten
optehouden, tot gij Jeannot gezonden hebt.

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━

             TWEEDE TOONEEL.

             DUBOIS, MARTON.

     MARTON, met een droevig gelaat.

    Ik zocht u.

                 DUBOIS.

    Wat is er van uw dienst, Mejufvrouw?

                 MARTON.

    Gij had het mij wel gezegd, Dubois.
Dubois.
    Wat dan? ik herinner mij niet meer wat ik u heb gezegd.

                 MARTON.

    Dat deze Intendant de oogen op Mevrouw durft slaan.

                 DUBOIS.

    Ach! ja: gij spreekt van dien blik, welken ik [p. 79] hem
op haar zag werpen: o! die zal ik nooit vergeten: die blik
deugde niet; er was iets in dat niet in de order was.

                 MARTON.

    Hoor eens, Dubois, men moet dezen man doen vertrekken.

                 DUBOIS.

    Zeker, zeker; aan mij zal het niet haperen. Ik heb reeds
aan Mevrouw gezegd, dat men mij heeft verzekerd, dat hij zijne
zaken niet verstond.

                 MARTON.

    Maar is dit alles wat gij van hem weet te zeggen? Het is
uit naam van Mevrouw Argante en Mijnheer den Graaf, dat ik u
spreek, wij zijn bevreesd dat gij niet alles aan Mevrouw
gezegd hebt, of dat zij verbergt wat het is. Verzwijg ons
niets, het zal u geen schade zijn.

                 DUBOIS.

    Geloof mij, ik weet niets dan zijne onbekwaamheid, waar
van ik Mevrouw onderrigt heb.

                 MARTON.

    Verberg niets.

                 DUBOIS.

    Ik! iets verbergen! Ik! een geheim bewaren! o dan hebt gij
uwen man gevonden. In het stuk van stilzwijgendheid verdiende
ik eene vrouw te zijn. Ik vraag u verschooning voor de
gelijkenis, maar het is om u gerust te stellen.

                 MARTON.

    Het is zeker dat hij Mevrouw bemint.

                 DUBOIS.

    Men behoeft er niet aan twijfelen; ik heb er haar zelve
mijne gedachten over gezegd.

                 MARTON.

    En wat andwoordde zij?

                 DUBOIS.

    Dat ik een zot was; o zij is zoo vooringenomen.
[p. 80]

                 MARTON.

    Vooringenomen, zoo dat ik het niet durf zeggen, Dubois.

                 DUBOIS.

    Ja, ik ook niet, ik begrijp wel wat gij zeggen wilt.

                 MARTON.

    Gij schijnt hier meer van te weten, dan ik.

                 DUBOIS.

    o! In het geheel niet, dat verzeker ik u. Doch á propos,
hij heeft zoo aanstonds Jeannot geroepen om hem een brief te
geven, indien wij dezen magtig konden worden, zouden wij
misschien meer ontdekken.

                 MARTON.

    Een brief, kostelijk; deze gelegenheid moeten wij niet
verzuimen. Ik zal aanstonds Jeannot gaan spreken, zoo hij maar
niet al vertrokken is.

                 DUBOIS.

    Gij behoeft niet ver te gaan; ik geloof dat hij daar aan
komt.

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━

             DERDE TOONEEL.

        DUBOIS, MARTON, JEANNOT.

         JEANNOT, Dubois ziende.

    Zoo! zijt gij daar, lomp figuur.

                 DUBOIS.

    Zie eens, wel gij ziet er al heel wel uit om met mijn
figuur te spotten.

                 MARTON.

    Wat wilde gij, Jeannot?

                JEANNOT.

    Weet gij ook bij geval waar de straat du Figuier is,
Jufvrouw?
[p. 81]

                 MARTON.

    Ja.

                JEANNOT.

    Mijn Kameraad, dien ik bedien, heeft mij belast dezen
brief aan iemand, die in die straat woont, te brengen, en daar
ik die niet weet, heeft hij mij gezegd, dat ik het maar aan u,
of aan die buffel, die daar staat, moest vraagen, maar die
buffel die daar staat verdient niet, dat ik hem aanspreek, dan
om hem te schelden. Ik wenschte liever dat de duivel al de
straten haalde, dan er eene te weten door middel van zulk een
slechthoofd als hij.

       DUBOIS, stil tegen Marton.

    Maak dat gij den brief krijgt. (hard.) Neen, neen,
Mejufvrouw, zeg hem niets, laat hem de stad ronddraven.

                JEANNOT.

    Wilt gij zwijgen?
Marton, onachtzaam.
    Laat hem toch met vrede, Dubois. Wel nu, wilt gij mij den
brief geven? dan zal ik naar die wijk zenden, en hem aan het
adres doen bezorgen.

                JEANNOT.

    o! Dit is allerliefst! Gij zijt een vriendelijk meisje,
Mejufvrouw.
Dubois, weg gaande.
    Gij zijt wel goed, om zoo veel moeite voor dien domoor te
doen.

                JEANNOT.

    Die kwast! Loop maar heen, en zie of de schilderij al weg
is.
Marton, alleen met Jeannot.
    Geef hem maar geen andwoord; waar is nu de brief?

                JEANNOT.

    Zie daar, Mejufvrouw; gij doet mij daar een
[p. 82]
grooten dienst. Als er ooit iets voor uwe gedienstige persoon
te doen is, heb dan toch geen ander Postillon dan mij.

                 MARTON.

    Ik zal den brief naauwkeurig doen bezorgen.

                JEANNOT.

    Ja, ik verzoek u dit ook ten allersterkste; want Mijnheer
Dorantus is een man, die alle getrouwheid waardig is.

           MARTON, ter zijde.

    Die onwaardige!

          JEANNOT, heen gaande.

    Ik ben uw allergehoorzaamste dienaar.

                 MARTON.

    Vaar wel.

                JEANNOT.

    Als gij hem ontmoeten mogt, zeg hem dan niet dat een ander
in mijne plaats gaat.

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━

             VIERDE TOONEEL.

    Mevr. ARGANTE, De GRAAF, MARTON.

      MARTON, een oogenblik alleen.

    Laten wij geen woord spreken, dan na bevorens gezien te
hebben, wat de brief behelst.

             Mevr. ARGANTE.

    Wel nu, Marton, wat hebt gij van Dubois gehoord?

                 MARTON.

    Niets, dan het gene gij reeds wist, Mevrouw; en dit is
niet genoeg.

             Mevr. ARGANTE.

    Dubois is een schurk, die ons bedriegt.

                De GRAAF.

    Het is waar, dat zijne bedreiging iets meer scheen
aanteduiden.
[p. 83]

             Mevr. ARGANTE.

    Hoe het ook zij, ik wacht den heer Remij, dien ik heb doen
roepen; en indien hij ons niet van dezen man ontdoet, zal
mijne dogter weten dat hij haar durft beminnen; ik heb het
besloten; het is ten uiterste waarschijnlijk; en al is het
slechts uit welvoeglijkheid, is zij verpligt hem te doen
vertrekken. Aan den anderen kant heb in den Intendant, welken
de heer Graaf haar voorgesteld heeft, hier doen komen; hij is
er reeds, en ik zal hem haar op het oogenblik voorstellen.

                 MARTON.

    Ik twijfel of gij wel zult slagen, Mevrouw, indien men
geene andere berigten kan inwinnen. Doch ik heb misschien zijn
afscheid in handen, ik, die thands met u spreek.... doch zie
hier den heer Remij reeds; ik heb geen tijd u meer te zeggen;
en ik ga mij zelve verligten. (Zij wil vertrekken.)

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━

             VIJFDE TOONEEL.

 De GRAAF, De Heer REMIJ, Mevr. ARGANTE,
                 MARTON.

    De Heer REMIJ, tegen Marton, die
                vertrekt.

    Goeden dag Nicht, dewijl gij het toch zijn moet! Weet gij
ook wat men hier van mij hebben wil?

            MARTON, driftig.

    Ga binnen, Mijnheer, gij kunt uwe Nicht elders zoeken, ik
hou van geene spotachtige lieden. (Zij vertrekt.)

             De Heer REMIJ.

    Dit is waarlijk een onbeleefd Meisje. (tegen [p. 84] Mevr.
Argante.) Men heeft mij uit uwen naam verzocht hier te komen,
Mevrouw; wat is er dus van uwen dienst?

Mevr. ARGANTE, op eenen stuurschen toon.

    Zoo, zijt gij het, Mijnheer de Prokureur?

             De Heer REMIJ.

    Zoo als gij ziet, Mevrouw, hier kan ik u voor in staan.

             Mevr. ARGANTE.

    En wat heeft u toch aangespoord, bid ik u, ons met een
Intendant van uw maaksel lastig te vallen?

             De Heer REMIJ.

    En, bij wat toeval is het, dat Mevrouw hier iets op te
zeggen vindt?

             Mevr. ARGANTE.

    Om dat wij dit uw geschenk zeer wel hadden kunnen
ontberen.

             De Heer REMIJ.

    Waarlijk, Mevrouw, indien hij niet van uw smaak is, dan
zijt gij wel moeilijk te voldoen.

             Mevr. ARGANTE.

    Het is uw Neef, naar men zegt?

             De Heer REMIJ.

    Ja, Mevrouw.

             Mevr. ARGANTE.

    Wel nu, uw Neef, of niet, hij zal weldoen ons te verlaten.
Gij kunt hem met plaisier weder terug nemen.

             De Heer REMIJ.

    Gij zijt het niet, aan wie ik hem gegeven heb.

             Mevr. ARGANTE.

    Neen, maar wij zijn het, welken hij mishaagt, aan mij en
Mijnheer den Graaf, dien gij hier ziet, en die met mijne
dogter in het huwelijk zal treden.
De Heer Remij, zijne stem verheffende.
    Dit is waarlijk iets nieuws! Doch, Mevrouw, [p. 85] dewijl
hij niet aan u behoort, dunkt mij, dat het niet noodzakelijk
is dat hij u behage. Men heeft juist niet gezorgd om iemand
naar uwen smaak uittekiezen; waarlijk, niemand heeft hier aan
gedacht: en wanneer hij Mevrouw Araminta bevalt, moet immers
ieder te vrede zijn, des te erger voor die het niet is. Wat
zal dit alles dan beduiden?

             Mevr. ARGANTE.

    Gij spreekt op een zeer bitsen toon, Mijnheer Remij.

             De Heer REMIJ.

    Waarlijk, Mevrouw Argante, uwe complimenten zijn niet zeer
geschikt om denzelven te verzachten.

                De GRAAF.

    Zacht, zacht, Mijnheer de Prokureur; het schijnt mij toe,
dat gij ongelijk hebt.

             De Heer REMIJ.

    Zoo als gij wilt, Heer Graaf, zoo als gij wilt; doch dit
gaat u immers niet aan. Gij weet wel, dat ik de eer niet heb
met u bekend te zijn. Wij hebben immers niets met elkanderen
te doen.

                De GRAAF.

    Het zij gij mij kent of niet, het is juist zoo geheel niet
buiten noodzaaklijkheid, dat uw Neef aan Mevrouw behage.* Zij
is hier geene vreemdelinge in huis.

             De Heer REMIJ.

    Volmaakt eene vreemdelinge in dit geval, Mijnheer; men kan
er geene grootere vreemdelinge in zijn: en daar en boven,
Dorantus is een man van eer, hier voor is hij bekend; hier
voor sta ik in, en zal er altoos voor in staan, en dus kan ik
niet dulden, dat Mevrouw op zulk eenen smalenden toon van hem
spreekt.

             Mevr. ARGANTE.

    Uw Dorantus is zeer impertinent.
[p. 86]

             De Heer REMIJ.

    Eene kleinigheid! dit woord beteekent in uwen mond niets.

             Mevr. ARGANTE.

    In mijnen mond! Tegen wie spreekt toch dat kleine
burgertje, Heer Graaf? zult gij hem niet gebieden stil te
zwijgen?
De Heer remij.
    Hoe! mij gebieden te zwijgen! aan mij, aan eenen
Prokureur! Weet gij wel, Mevrouw Argante, dat ik reeds vijftig
jaren gesproken heb?

             Mevr. ARGANTE.

    Het is dan reeds vijftig jaren, dat gij niet weet wat gij
zegt.

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━

             ZESDE TOONEEL.

ARAMINTA, Mevr. ARGANTE, De Heer REMIJ, 
                De GRAAF.

                ARAMINTA.

    Wat is er toch te doen? men schijnt hier te twisten.

             De Heer REMIJ.

    Wij zijn juist niet zeer vreedzaam, en gij komt regt van
pas, Mevrouw: het betreft Dorantus, hebt gij reden u over hem
te beklagen?

                ARAMINTA.

    Zoo veel ik weet, neen.

             De Heer REMIJ.

    Hebt gij opgemerkt, dat het hem aan braafheid ontbreekt?

                ARAMINTA.

    Hem? Neen waarlijk niet; ik ken hem voor een zeer
achtenswaardig man.
[p. 87]

             De Heer REMIJ.

    Volgends het gesprek, het welk Mevrouw daar even gehouden
heeft, moet hij echter een schurk zijn, waar van ik u ontdoen
moet; men zou dit mijn geschenk zeer wel hebben kunnen
ontberen; hij is een impertinent mensch, hetwelk aan Mevrouw
mishaagt, en dat aan Mijnheer, die als aanstaande Echtgenoot
spreekt, insgelijks mishaagt; en daar ik hem verdedige, wil
men mij doen gelooven, dat ik raaskal.
Araminta, koeltjes.
    Men maakt hier waarlijk wel veel gerucht, dan ik heb er
geen deel aan, Mijnheer; en ik ben er wel verre af van u zoo
kwalijk te behandelen, ten aanzien van Dorantus: doch de beste
voldoening, die ik u geven kan, is, dat ik hem behoude. Maar
ik kwam hier om eene zaak te vernemen: men zegt mij, Heer
Graaf, dat er zich beneden een Intendant bevindt, wien gij
hier voor mij hebt doen komen; ik geloof echter, dat men zich
bedriegt.

                De GRAAF.

    Het is waar, Mevrouw, dat hij met mij gekomen is; doch het
is Mevrouw Argante....

             Mevr. ARGANTE.

    Wacht slechts, Mijnheer, ik zal andwoorden: ja, mijne
dogter, ik ben het, die Mijnheer verzocht heeft, hem te doen
komen, ten einde de plaats te vervangen van hem, welke thands
in uwen dienst is, doch die er niet lang in zal zijn; ik ben
zeker van het geen ik zeg. Ik zal uwen Prokureur laten praten,
doch hij heeft de zaak vergroot.

             De Heer REMIJ.

    Courage, Mevrouw, courage.

         Mevr. ARGANTE, driftig.

    Stil, gij hebt genoeg gesproken. (tegen Araminta) Ik heb
niet gezegd, dat zijn Neef een [p. 88] schurk was; het zou
echter niet onmogelijk zijn dat dit zoo ware; ik zou er niet
over verwonderd zijn.

             De Heer REMIJ.

    Eene slechte veronderstelling, met uw welnemen, eene
beleedigende uitdrukking, die geheel buiten den haak is.

             Mevr. ARGANTE.

    Nu, hij kan een eerlijk man zijn, ten minste heeft men nog
geene bewijzen van het tegendeel, en ik wil gelooven dat hij
het is. Doch wat het impertinent, en zeer impertinent betreft,
dit is hij, hier in heb ik volkomen gelijk. Gij zegt dat gij
hem behouden zult: dan gij zult dit niet doen.

                ARAMINTA.

    Hij zal blijven, dit verzeker ik u.

             Mevr. ARGANTE.

    Hij zal niet, gij weet niet wat gij zegt; zult gij dan een
Intendant willen houden, die u bemint?

             De Heer REMIJ.

    En aan wien wilde gij dan dat hij zig verbinden zou? aan
u, met wie hij niets te doen heeft?

                ARAMINTA.

    Maar, indedaad waarom moet mijn Intendant mij haten?

             Mevr. ARGANTE.

    Ei! neen, geene dubbelzinnigheden: wanneer ik u zeg, dat
hij u bemint: versta ik hier door in duidelijke woorden, dat
hij verliefd op u is, dat gij het geheim voorwerp zijner
teederheid zijt.
De Heer Remij, verwonderd.
    Dorantus?

          ARAMINTA, lagchende.

    Het geheime voorwerp zijner teederheid! Ja, waarlijk zeer
geheim, geloof ik: ach! ach! Ik wist niet, dat ik zoo
gevaarlijk was. Maar daar gij diergelijke geheimen kunt raden,
waarom laat [p. 89] gij dan niet maar al mijne lieden in het
zelfde geval zijn? misschien beminnen zij mij allen: wat weet
men het? Mijnheer Remij, gij ziet mij ook nog al dikmaals, ik
heb lust te raden, dat gij insgelijks op mij verliefd zijt.

             De Heer REMIJ.

    Geloof mij, Mevrouw, op de jaren van mijnen Neef zou ik er
mij niet beter uit gered hebben, dan men zegt dat hij doet.

             Mevr. ARGANTE.

    Dit is geene zaak om mede te spotten, dogter; het is hier
de vraag niet van uwen Heer Remij; laat ons dien goeden man
daarlaten en het geval wat ernstiger behandelen. Uwe overige
lieden doen u niet afbeelden, noch houden zig dagelijks bezig
met uwe beeldtenis te beschouwen; uwe overige lieden hebben
dit galante voorkomen, deze zachte manieren niet.

     De Heer REMIJ, tegen Araminta.

    Ik laat den goeden man daar, om uwen wil, Mevrouw, doch de
goede man is altijd juist zoo gemaklijk niet.

                ARAMINTA.

    Waarlijk, Moeder, gij zoudt de eerste zijn om den spot met
mij te drijven, indien uwe gezegden den minsten indruk op mij
maakten; het zou kinderachtig van mij zijn hem, om eene
diergelijke verdenking, te doen vertrekken. Kan men mij niet
zien zonder mij te beminnen? Ik kan er immers niet tegen doen,
ik moet er mij aan gewennen, en mijne partij kiezen. Gij vindt
dat hij een galant voorkomen heeft, zegt gij, ik heb er geen
acht op geslagen, en zal er hem ook geene verwijtingen over
doen; het zou immers belagchelijk zijn, hem kwalijk te nemen
dat hij er wel uit ziet. Ik ben voor het overige als andere
menschen, ik houd veel van lieden, die een goed voorkomen
hebben.

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━

[p. 90]

            ZEVENDE TOONEEL.

ARAMINTA, Mevr. ARGANTE, De Heer REMIJ, 
           De GRAAF, DORANTUS.

                DORANTUS.

    Ik verzoek u verschooning, Mevrouw, indien ik u stoor; ik
heb reden te denken, dat mijne diensten u niet meer aangenaam
zijn, en, in de tegenwoordige omstandigheden, is het
natuurlijk, dat ik mijn lot wenschte te weten.

             Mevr. ARGANTE.

    Zijn lot! het lot van eenen Intendant: wat klinkt dit
schoon!

             De Heer REMIJ.

    En waarom, heeft hij geen lot zoo wel als een ander,
Mevrouw?
Araminta, driftig tegen hare Moeder.
    Dit zijn zaken, welken mij betreffen. (tegen Dorantus) Wat
beteekent deze omstandigheid, en de oorzaak van uwe
ongerustheid?

                DORANTUS.

    Gij weet, Mevrouw! dat hier reeds iemand is, dien gij hebt
doen halen om mijne plaats te vervullen.

                ARAMINTA.

    Dit is buiten mijn weten, en zonder mijn bevel geschied.

                DORANTUS.

    Alles heeft mede gewerkt om mij hieromtrent te misleiden,
zelfs heeft Mejufvrouw Marton mij komen verzekeren dat ik
binnen een uur hier niet meer zou zijn.

                ARAMINTA.

    Marton heeft dan wel zeer zot gesproken.

             Mevr. ARGANTE.

    De tijd is nog te lang; hij moest op het oogenblik
vertrekken.
[p. 91]

        De Heer REMIJ, ter zijde.

    Laten wij zien hoe dit zal afloopen.

                ARAMINTA.

    Wees gerust, Dorantus, al waart gij de man, die mij in de
gansche wereld het minst geleek, zoo zoudt gij nu blijven. Ik
ben dit thands aan mij zelve verschuldigd, ik ben zeer gebelgd
over de handelwijze, welke men met mij houdt, en zal aan dien
Intendant zeggen, dat hij vertrekke: dat die genen, welken hem
buiten mijn weten hier hebben gebragt, hem ook weder
medenemen; en dat er mij nimmer weder van gesproken worde.

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━

             AGTSTE TOONEEL.

ARAMINTA, Mevr. ARGANTE, De Heer REMIJ, 
       De GRAAF, DORANTUS, MARTON.

            MARTON, koeltjes.

    Wees niet zoo haastig met hem weg te zenden, Mevrouw, zie
hier een brief van aanbeveling voor hem, en door Mijnheer
Dorantus zelf geschreven.

                ARAMINTA.

    Hoe?

MARTON, den brief aan den Graaf gevende.

    Een oogenblik, Mevrouw; dit verdient gehoord te worden, de
brief is van Mijnheer, zeg ik u.

        De GRAAF, leest hard op.

    Ik verzeker u, lieve vriend, dat ik morgen ochtend om
negen uren bij u zal zijn; ik heb u zeer veel te zeggen. Ik
geloof niet dat ik bij de Dame, welke u bekend is, zal
blijven. Zij kan niet [p. 92] langer van de ongelukkige
liefde, die ik voor haar heb opgevat, onkundig blijven, eene
liefde, van welke ik nimmer zal genezen.

             Mevr. ARGANTE.

    Zijne liefde! Hoort gij het wel, dogter?

            De GRAAF, leest.

    Een ellendige werkman is hier gekomen, (schoon ik hem in
het geheel niet verwachtte,) om mij de doos te brengen voor
het pourtrait, dat ik van haar heb gemaakt.

             Mevr. ARGANTE.

    Dus, ook Schilder.

            De GRAAF, leest.

    Ik was niet te huis, en hij liet het aan een meisje, dat
hier in huis woont.
Mevr. Argante, tegen Marton.
    Een meisje, het welk hier in huis woont? Dit betreft u.

            De GRAAF, leest.

    Men heeft vermoeden dat dit pourtrait aan mij behoort; dus
vrees ik dat alles zal ontdekt worden, en dat ik het verdriet
zal hebben van terug gezonden te worden, en voor altoos van
het bijzijn beroofd te wezen van haar, die ik aanbid....

             Mevr. ARGANTE.

    Die ik aanbid! denk eens, die ik aanbid!

            De GRAAF, leest.

    Daar en boven zal ik nog het hartzeer hebben, dat zij mij
veracht.

             Mevr. ARGANTE.

    Ik geloof zeer wel, dat hij dit geraden zal hebben, niet
waar dogter?

            De GRAAF, leest.

    Ik geloof echter niet, dat de middenmatigheid van mijn
fortuin hier van de oorzaak zou zijn....

             Mevr. ARGANTE.

    En waarom niet?
[p. 93]

            De GRAAF, leest.

    Maar slechts de weinige genegenheid, welke zij voor mij
heeft, niettegenstaande vele brave lieden mij met hunnen
achting vereeren.

             Mevr. ARGANTE.

    En waar of toch deze achting op gegrond is?

            De GRAAF, leest.

    Ik heb dus in Parijs niet meer te verrigten; gij denkt u
op morgen inteschepen, en ik ben gereed u te verzellen.

             Mevr. ARGANTE.

    Ik wensch hem goede reis, dien teederen Minnaar!

             De Heer REMIJ.

    Een schoone reden om op reis te gaan!

             Mevr. ARGANTE.

    Wel nu, wat zegt gij er van, mijne dogter?

                De GRAAF.

    Alles is thands volkomen opgehelderd.

        ARAMINTA, tegen Dorantus.

    Hoe! deze brief is van uw eigen hand? gij ontkent dit
niet.

                DORANTUS.

    Mevrouw....

                ARAMINTA.

    Verwijder u.

             De Heer REMIJ.

    Wel, wat is het dan toch? hij is dan verliefd; dit is
immers niets vreemds, en van alle tijden is men op schoone
vrouwen verliefd geworden; en hij, zoo als gij hem daar ziet,
is het waarlijk niet altoos geweest op die genen, welken het
hem wel hadden willen doen worden. Deze liefde kost hem
vijftien duizend livres renten, en hier hapert het juist; zoo
hij rijk ware, dan was hij waarlijk juist zoo niet om van de
hand te wijzen, en hij zou zeer wel durven zeggen, wie hij
beminde. (in den toon van Mevr. Argante) Zonder zich [p. 94]
juist zoo belagchelijk te maken. Nu, maak het voor het overige
zoo als gij het goed vindt; ik ben uw dienaar, Mevrouw. (hij
vertrekt.)

                 MARTON.

    Zal men den Intendant, dien de Heer Graaf heeft
medegebragt, doen boven komen, Mevrouw?

                ARAMINTA.

    Zal ik dan steeds van eenen Intendant hooren spreken? ga,
gij neemt uw tijds zeer slecht waar om mij met vragen lastig
te vallen. (Marton vertrekt.)

             Mevr. ARGANTE.

    Maar, dogter, zij heeft gelijk, Mijnheer de Graaf staat er
u voor in, gij kunt niet beter doen, dan hem te nemen.

                ARAMINTA.

    En ik begeer hem niet te hebben.
De Graaf.
    Is het om dat hij van mijnen wege komt, Mevrouw?

                ARAMINTA.

    Gij zijt meester dit uitteleggen zoo als gij verkiest,
Mijnheer; maar ik begeer hem niet.
De Graaf.
    Gij zegt dit op eenen zoo driftigen toon, welke mij ten
uiterste doet verwonderd staan.

             Mevr. ARGANTE.

    Maar, indedaad, ik herken u niet in deze wijze van
handelen! Wat maakt u toch zo misnoegd?

                ARAMINTA.

    Alles. Men heeft de zaak kwalijk begrepen, er is zoo veel
onaangenaams in, er zijn zoo vele beleedigende middelen
gebruikt, dat alles mij mishaagt.

       Mevr. ARGANTE, verwonderd.

    Men kan u niet begrijpen.
De Graaf.
    Hoe wel ik volstrekt geen deel heb aan alles,
[p. 95]
wat hier is voorgevallen, zie ik maar al te duidelijk,
Mevrouw, dat ik van uwe kwade luim niet uitgesloten ben, en
het zou mij spijten die door mijn bijzijn te vermeerderen.

             Mevr. ARGANTE.

    Neen, Mijnheer, ik volg u. Gij zult ons zeker komen
vinden, dogter; ik zal den Heer Graaf te rug houden. Gij
bedenkt niet wat gij doet, Araminta; men weet niet, wat men er
van moet maken.

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━

            NEGENDE TOONEEL.

            ARAMINTA, DUBOIS.

                 DUBOIS.

    Zie daar, u eindelijk ontslagen, Mevrouw. Laat er nu
gebeuren wat wil, ieder is thands getuige van zijne zotheid
geweest, en gij hebt nu niets van zijne droefheid te vrezen;
hij spreekt geen woord. Ik ben hem ten minste ontmoet, zoo dat
hij eer dood dan levend scheen te zijn, hij ging over de
gallerij om naar zijne kamer te gaan. Gij zoudt hebben moeten
lagchen, bijaldien gij hem had hooren zuchten. Ik kreeg echter
medelijden met hem. Hij was zoo ontdaan, zoo bleek en zoo
droefgeestig, dat ik bevreesd ben, dat hij zich niet wel
bevind.
Araminta, welke tot hier toe als in gedachten verzonken was,
ziet hem eensklaps aan.
    Maar dat men dan naar hem ga zien: is hem niemand gevolgd?
waarom staat gij hem niet bij? moet die man zich een ongeluk
toebrengen?

                 DUBOIS.

    Ik heb er in voorzien, Mevrouw. Ik heb Jeannot geroepen,
die hem niet zal verlaten; ik
[p. 96]
geloof ook, dat het zich wel zal schikken: zie daar nu alles
afgedaan. Ook ben ik slechts hier gekomen om u nog te zeggen,
dat ik geloof, dat hij vragen zal om u te spreken, doch ik
raad Mevrouw om hem niet meer te zien, het is de moeite niet
waard.
Araminta, droog.
    Bemoei er u niet mede, dit zijn mijne zaken.

                 DUBOIS.

    In een woord, gij zijt thands van hem verlost, en wel door
middel van den brief, dien men u heeft voorgelezen, en dien
Mejufvrouw Marton, op mijnen raad, van Jeannot heeft weten te
krijgen; ik twijfelde, of hij u niet van nut zou kunnen zijn,
en waarlijk, dit was een overheerlijke inval, niet waar,
Mevrouw?

             ARAMINTA, koel.

    Hoe! Gij zijt het dan, aan wien ik dit fraaije tooneel
verschuldigd ben?

           DUBOIS, vrijmoedig.

    Ja, Mevrouw.

                ARAMINTA.

    Onwaardige! Kom nimmer weder onder mijne oogen.

  DUBOIS, met de grootste verwondering.

    Helaas! Mevrouw, ik geloofde zoo wel te doen.

                ARAMINTA.

    Ga, ongelukkige! Gij had mij moeten gehoorzamen; ik had u
gezegd, er u niet meer mede te bemoeijen, gij hebt mij in al
de onaangenaamheden gebragt, welken ik meende te ontvlieden.
Gij zijt het, die al de vermoedens, welken men van hem heeft
gehad, verspreid hebt, en het is geenzins uit genegenheid voor
mij, dat gij mij hebt gezegd, dat hij mij beminde, neen, dit
was slechts uit lust om kwaad te doen. Wat lag er mij aan
gelegen, hier van onderrigt te zijn? ik zou deze liefde nimmer
hebben ontdekt, en ik [p. 97] vind het wel ongelukkig u te
hebben aangetroffen; dus iemand te behandelen, die weleer uw
Meester was, die u lief had, u weldeed, en die u boven al, op
zijne knieen, verzocht had zijn geheim te bewaren. Hem
vermoordt gij, en mij verraadt gij insgelijks. Foei, gij moet
tot alles bekwaam zijn. Dat ik u nooit wederzie; gij moet
zonder uitstel vertrekken.

       DUBOIS, vertrekt lagchende.

    Zie zoo, nu is het volmaakt.

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━

             TIENDE TOONEEL.

            ARAMINTA, MARTON.

            MARTON, bedroefd.

    De wijze, op welke gij mij daar even hebt weggezonden,
Mevrouw, doet mij zien dat ik u onaangenaam ben, en ik geloof
u vermaak te zullen doen met u mijn afscheid te vragen.

             ARAMINTA, koel.

    Ik geef het u.

                 MARTON.

    Moet ik nog dezen dag vertrekken, Mevrouw?

                ARAMINTA.

    Zoo als gij verkiest.

                 MARTON.

    Dit geval is wel ongelukkig voor mij!

                ARAMINTA.

    o Geene uitleggingen, als het u belieft.

                 MARTON.

    Dit treft mij.

         ARAMINTA, met ongeduld.

    Spijt het u te vertrekken? wel nu, blijf dan, Mejufvrouw,
blijf dan; ik sta het toe; maar laten wij er toch een einde
aan maken.
[p. 98]

                 MARTON.

    Na de weldaden, waar mede gij mij overladen hebt, wat zou
ik nu langer bij u doen, daar ik u ben verdacht geworden, en
ik uw vertrouwen heb verloren?

                ARAMINTA.

    Maar wat wilt gij, dat ik u zal aanvertrouwen? moet ik
geheimen uitvinden, om u die te zeggen?

                 MARTON.

    Gij zendt mij echter weg, Mevrouw, waar door heb ik dan
uwe gunst* verbeurd?

                ARAMINTA.

    Zij bestaat in uwe verbeelding: gij vraagt mij uw afscheid
en ik geef het u.

                 MARTON.

    o! Mevrouw, waarom hebt gij mij blootgesteld aan het
ongeluk van u te mishagen? Ik vervolgde, in onwetendheid, den
beminlijksten man der wereld: en die u bemint, zoo als men nog
nimmer heeft bemind.

          ARAMINTA, ter zijde.

    Helaas!

                 MARTON.

    En aan wien ik niets te verwijten heb; want ik heb hem
thands gesproken: ik was zijne vijandin, en ben het nu niet
meer. Hij heeft mij alles gezegd. Hij had mij nimmer gezien;
het is de Heer Remij, die mij bedrogen heeft, en ik moet
Dorantus verontschuldigen.

                ARAMINTA.

    Het zij zoo.

                 MARTON.

    Waarom hebt gij mij aan het gevaar bloot gesteld, een man
te beminnen, welke voor mij niet geschikt is, die u waardig
is, en welken ik in eene droefheid heb gestort, waar over ik
ten uiterste getroffen ben?
[p. 99]

    ARAMINTA, op eenen zachten toon.

    Gij beminde hem dan, Marton?

                 MARTON.

    Laten wij mijne gevoelens daar laten. Schenk mij uwe
vriendschap weder, zoo als ik die heb bezeten, en ik zal
voldaan zijn!

                ARAMINTA.

    o! Ik schenk u die ten vollen weder.
Marton, haar de hand kussende.
    Nu ben ik weder getroost.

                ARAMINTA.

    Neen, Marton, gij zijt dit nog niet: gij schreit, en maakt
mij geheel droefgeestig.

                 MARTON.

    Sla er geen acht op; ik heb niemand liever dan u!

                ARAMINTA.

    Ga, ik zal trachten u weldra al uw verdriet te doen
vergeten. Zie ik daar Jeannot niet?

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━

             ELFDE TOONEEL.

       ARAMINTA, MARTON, JEANNOT.

                ARAMINTA.

    Wat wilt gij?

    JEANNOT, schreiende en snikkende.

    Ik zal wel vele moeite hebben om het u te zeggen, Mevrouw!
want ik ben in eene benaauwdheid, die mij bijna de keel toe
knijpt, over het verraad, het welk Mejufvrouw Marton aan mij
heeft gepleegd: o! welk eene ijsselijke valschheid!

                 MARTON.

    Laat die valschheid daar, en zeg ons wat gij wilt.
[p. 100]

                JEANNOT.

    Ach! die noodlottige brief: welk eene bedriegerij!

                ARAMINTA.

    Wat is het dan toch?

                JEANNOT.

    Mijnheer Dorantus verzoekt u op zijne knieen hier te mogen
komen, om u rekenschap te geven van de papieren, welken hij in
handen heeft gehad, terwijl hij is hier geweest; hij wacht mij
schreijende aan de deur.

                 MARTON.

    Laat hem binnen komen.

                JEANNOT.

    Wilt gij het wel hebben, Mevrouw? want op haar vertrouw ik
niet meer. Als men mij eens bedrogen heeft, wacht ik mij voor
de tweede maal.

    MARTON, droevig, en zeer bewogen.

    Spreek met hem Mevrouw, ik laat u alleen.

  JEANNOT, na dat Marton vertrokken is.

    Gij andwoordt mij niet, Mevrouw?

                ARAMINTA.

    Laat hem binnen komen.

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━

           TWAALFDE* TOONEEL.

           DORANTUS, ARAMINTA.

                ARAMINTA.

    Kom nader, Dorantus.

                DORANTUS.

    Ik durf naauwlijks voor u verschijnen.

          ARAMINTA, ter zijde.

    Ach! ik ben niet veel geruster dan hij.* (hard) Waarom
wilt gij mij rekenschap van mijne papie- [p. 101] ren doen? Ik
vertrouw u dezelven wel toe, hier over is het geenzins dat ik
mij beklaag.

                DORANTUS.

    Mevrouw.... ik heb u over iets anders te spreken.... ik
ben zoo ontroerd, zoo bevende, ik kan naauwlijks eenige
woorden bij elkander voegen.
Araminta, ter zijde en getroffen.
    o! Hoe vrees ik het einde van dit alles!

           DORANTUS, ontroerd.

    Een uwer pachters is gekomen, Mevrouw.
Araminta, insgelijks ontroerd.
    Een mijner pachters!... dit kan wel zijn.

                DORANTUS.

    Ja, Mevrouw,... hij is gekomen.
Araminta, altoos met ontroering.
    Ik twijfel er niet aan.

           DORANTUS, ontroerd.

    En ik heb geld om u ter hand te stellen.

                ARAMINTA.

    Zoo, geld!... Nu wij zullen zien.

                DORANTUS.

    Wanneer behaagt het u, Mevrouw, om het te ontvangen?

                ARAMINTA.

    Ja.... ik zal het ontvangen.... gij zult het mij geven. (
ter zijde) Ik weet waarlijk niet wat ik hem andwoord.

                DORANTUS.

    Zal ik het u dezen avond, of morgen brengen, Mevrouw?

                ARAMINTA.

    Morgen, zegt gij! Hoe? u nog zoo lang te houden, na het
geen er is voorgevallen?
Dorantus, op eenen droefgeestigen toon.
    Van al den overigen tijd mijns levens, welken ik ver van u
verwijderd ga doorbrengen, blijft mij deze dag alleen
dierbaar.
[p. 102]

                ARAMINTA.

    Er is geen middel, Dorantus; wij moeten scheiden. Men weet
thands dat gij mij bemint, en men zou gelooven dat ik er niet
te onvrede over ware.

                DORANTUS.

    Helaas, Mevrouw! Hoe zal ik te beklagen zijn!

                ARAMINTA.

    Ga! ga Dorantus; ieder heeft zijn verdriet.

                DORANTUS.

    Ik heb alles verloren! Ik had een pourtrait, en ik bezit
het thands niet meer.

                ARAMINTA.

    Waar toe zal het bezit van hetzelve u dienen? Gij kunt
schilderen.

                DORANTUS.

    Er behoort veel tijd toe om mijn verlies te vergoeden; ook
zou mij dit dierbarer zijn geweest: het is in uwe handen
geweest, Mevrouw!

                ARAMINTA.

    Maar gij zijt niet redelijk.

                DORANTUS.

    Ach, Mevrouw! Ik zal wel rasch verre van u verwijderd
zijn; gij zult genoeg gewroken worden; voeg toch niets bij
mijne droefheid!

                ARAMINTA.

    U mijn pourtrait schenken! dit ware immers zoo goed als te
bekennen, dat ik u beminde?

                DORANTUS.

    Dat gij mij beminde, Mevrouw! welk een denkbeeld! wie zou
zich dit kunnen verbeelden?

 ARAMINTA, op eenen levendigen en naiven
                  toon.

    En zie daar echter het geen mij gebeurt.

DORANTUS, zich aan hare voeten werpende.

    Ik sterf van blijdschap!

                ARAMINTA.

    Ik weet niet langer waar ik ben: matig uwe blijdschap, sta
op, Dorantus.
[p. 103]

      DORANTUS, opstaande, teeder.

    Ik verdien het niet: deze vreugde brengt mij buiten mij
zelven; ik verdien het niet, Mevrouw: gij zult mij dezelve
ontnemen; doch dit zij zoo, gij moet onderrigt worden.

          ARAMINTA, verwonderd.

    Hoe! wat wilt gij hier mede zeggen?

                DORANTUS.

    In alles wat bij u is omgegaan, Mevrouw, is niets waarheid
dan mijne liefde, die oneindig is, en het pourtrait het welk
ik gemaakt heb; al het overige is van de uitvinding eener oude
Bediende, die mijne liefde wist, mij beklaagde, en die mij,
door de hoop van u dagelijks te zullen zien bekoord, als het
ware gedwongen heeft in zijne list toetestemmen: hij wilde mij
bij u doen gelden. Zie daar, Mevrouw, wat mijne achting voor
u, mijne liefde, en mijn karakter mij niet toelaten u te
verbergen. Ik wil nog liever het verlies uwer liefde betreuren
dan dezelve aan deze list verschuldigd zijn; ik verkies nog
liever uwen haat te moeten gevoelen, dan de wroeging van haar,
die ik aanbad, te hebben bedrogen.

      ARAMINTA, na hem eenigen tijd
   stilzwijgende te hebben aangezien.

    Indien ik dit van eenen anderen, dan u, vernam, zou ik u
zonder twijfel haten: doch de bekentenis welke gij mij zelve
doet, en dat in een oogenblik als dit, verandert alles. Deze
trek van opregtheid bekoort mij, en komt mij ongelooflijk
voor; gij zijt de eerlijkste man der wereld. Boven dit alles,
daar gij mij waarlijk bemint, en het gedaan hebt om mijn hart
te winnen, zijt gij te verontschuldigen; het is aan een
minnaar geoorloofd alle middelen in het werk te stellen om te
behagen, en men moet het hem vergeven, wanneer hij geslaagd
is.
[p. 104]

                DORANTUS.

    Hoe! de bekoorlijke Araminta poogt mij te regtvaardigen!

                ARAMINTA.

    Zie daar de Graaf met mijne Moeder, zwijg slechts, en laat
mij met hen spreken.

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━

           DERTIENDE TOONEEL.

      DORANTUS, ARAMINTA, De GRAAF,
             Mevr. ARGANTE.

     Mevr. ARGANTE, Dorantus ziende.

    Hoe! is hij daar nog!

             ARAMINTA, koel.

    Ja, Moeder. (tegen den Graaf) Mijnheer de Graaf, er was
een huwelijk tusschen ons op het tapijt, dan hier aan moet
niet meer gedacht worden. Gij verdient dat men u bemint; doch
mijn hart is niet in staat u regt te doen, en ik behoor ook
daar en boven niet tot een rang, welke voor u geschikt is.

             Mevr. ARGANTE.

    Wat is dat? Wat beduiden deze redenen?

                De GRAAF.

    Ik versta u, Mevrouw; en zonder er tegen Mevrouw van
gesproken te hebben, (op Mevrouw Argante wijzende) was ik
reeds bedacht mij te verwijderen. Ik raad alles. Dorantus is
om geene andere redenen bij u gekomen dan om dat hij u
beminde: hij behaagde u, en gij wilt zijn fortuin maken: zie
daar het geen gij wildet zeggen.

                ARAMINTA.

    Ik heb er niets bij te voegen.

       Mevr. ARGANTE., verstoord.

    Het fortuin van dezen man!
[p. 105]

           De GRAAF, treurig.

    Er blijft ons niet over, Mevrouw, dan ons in het geval te
schikken; ik heb gezegd dat ik niet zou pleiten, en ik zal
woord houden.

                ARAMINTA.

    Gij zijt wel edelmoedig, Mijnheer; zend mij slechts iemand
om er over te beslissen, en het zal genoeg zijn. (de Graaf
vertrekt.)

             Mevr. ARGANTE.

    Welk eene vernedering! o Die verwenschte Intendant! Hij
moge uw Man zijn zoo veel u behage; doch hij zal nimmer mijn
schoonzoon worden. (Zij vertrekt.)

                ARAMINTA.

    De tijd zal hare gramschap doen bedaren, en alles zal
geeindigd zijn. (Zij vertrekken. Dubois en Jeannot komen
binnen.)*

                 DUBOIS.

    Bravo! mijn roem overstelpt mij: en ik verdiende wel deze
vrouw mijne schoondogter te noemen.

                JEANNOT.

    Verdord, wij hebben ons wel vele moeite om de schilderij
gegeven: Het origineel zal ons thands wel andere copijen
leveren.


 Einde van het derde en laatste Bedrijf.


[p. 106-108: blanco]


                     Continue

              TEKSTKRITIEK

p. 8: zestig. er staat: zestig,
p. 9: men er staat: men men
p. 75: Dorantus. (ontbreekt)
p. 85: behage. er staat: behage;
[Er is ook een andere wijziging mogelijk: zij er staat: Zij  
De voorgestelde lezing komt overeen met de interpunctie in de Franse tekst.]
p. 98: gunst er staat: guunst
p. 100: TWAALFDE er staat: WAALFDE
        hij. er staat: hij,
p. 105: (Zij vertrekken. Dubois en Jeannot komen binnen.) er staat:
        (Zij vertrekken.) Dubois en Jeannot komen binnen.


                     Continue

  • Ceneton
  • Voorkeurenpagina Opleiding Nederlands

