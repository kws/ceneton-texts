[Dutch]


Bernardus Brunius c.s.: Het tweede deel van Koning
Hendrik de Vierde behelzende deszelfs dood, en de
krooning van koning Hendrik den Vyfden.
Naar het Engels van William Shakespeare.
In: William Shakespear s tooneelspelen, 5 delen.
Amsterdam, 1778-1782. Deel 5 (1782), p. 187-352.
Uitgegeven door drs. G.C. van Uitert.
Red. dr. A.J.E. Harmsen, Universiteit Leiden.
Ceneton111252  Facsimile bij Ursicula  GoogleBooks
In deze uitgave zijn evidente zetfouten gecorrigeerd en
gemarkeerd met een asterisk.

                     Continue

[frontispice]
[p. 187]

             HET TWEEDE DEEL
                   VAN
       KONING HENDRIK DEN VIERDEN
Behelzende deszelfs Dood, en de Krooning
                   van
       Koning HENDRIK DEN VYFDEN.
             HISTORIE-SPEL.

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━

[p. 188]
PERSOONEN.
Koning HENDRIK de Vierde.
Prins HENDRIK van WALES. }
Prins JOHAN van LANCASTER. } Zoonen des Konings
Prins HUMPHREY van GLOUCESTER. }
Prins THOMAS van CLARENCE.
NORTHUMBERLAND. }
De Aartsbisschop van YORK. }
MOWBRAY. }
HASTINGS. } Vyanden van den Koning.
Mylord BARDOLPH. }
TRAVERS. }
MORTON. }
COLEVILLE. }
WARWICK.
WESTMORELAND. }
SURREY. } Vrienden van den Koning.
GOWER. }
HARCOURT. }
De Lord Opperrechter. }
FALSTAFF.
POINS.
BARDOLPH.
PISTOL.
PETO.
Een Pagie.
SHALLOW. } Vreederechters.
SILENCE. }
DAVID, Knecht van Shallow.
PHANG. } Gerechtsdienaars.
SNARE. }
MOULDY. }
SHADOW. }
WART. } Landsoldaaten.
FEEBLE. }
BULCALF. }
Lady NORTHUMBERLAND.
Lady PERCY.
Vrouw QUIKLY, eene Waardin.
DOLL TEARSHEET.
Kelderjongens, Diefleiders, Stalknechts, enz.
[p. 189]
VOORAFSPRAAK.
Het GERUCHT komt op het Tooneel met een kleed geheel
met tongen beschilderd.
Opent uwe ooren; want wie van ulieden zal de werktuigen
van het gehoor stoppen, wanneer het luidruchtig Gerucht
spreekt? Ik, die van het oost tot het nederdaalend
west, den wind tot myn postpaard gebruik, ontvouw
onophoudelyk de daaden, die op deezen aardkloot
ondernomen worden. Over myne tong ryden onophoudelyk
kwaadspreekingen, welke ik in alle taalen voortbreng,
en dus de ooren der menschen met valsche verhaalen
vervul. Ik spreek van vreede, wanneer bedekte
vyandschap, onder den glimlach van veiligheid de
waereld treft; en wie anders dan het Gerucht, wie
anders dan ik veroorzaakt ontzaglyke monsteringen en
voorbereide verdeedigingen, terwyl het dik jaar,
gezwollen door eenige andere rampen, geöordeeld word
bezwangerd te zyn door den Oorlog, dien onmededoogenden
dwingeland, en niet door dergelyke zaaken. Het Gerucht
is eene fluit, die geblazen word door vermoeden,
achterdocht, en gissing, en derzelver mondstuk is zo
gemakkelyk en eenvoudig, dat het lomp gedrocht met
ontelbaare hoofden, het altoos oneenig en weifelend
gemeen daarop speelen kan. Maar, wat behoef ik dus myn
welbekend lichaam te ontleeden voor myne eigen
huisgenooten? Waarom is het Gerucht hier gekomen? Ik
ben de voorbode der overwinning van Koning Hendrik; die
op het bloedig slagveld by Shrewsbury den jongen
Hotspur en zyn leger verslagen heeft; de vlam der
vermetele oproerigheid uitblussende met het bloed van
den oproermaaker. Maar, wat doe ik? Waarom spreek ik zo
van den beginne af aan de waar-
[p. 190]
heid? Myne zaak is rondom te verspreiden, dat Hendrik
Monmouth gevallen is door het wraakzwaard van den
edelen Hotspur; en dat de Koning voor de woede van
Douglas zyn gezalfd hoofd zo laag als de dood heeft
moeten bukken. Dit heb ik verspreid door alle de
landsteden van het koninglyk slagveld van Shrewsbury af
tot aan deezen doorwormden burg van ruwe steenen; daar
de vader van Hotspur, de oude Northumberland hevig
krank legt. De postboden komen vermoeid hier aan, en
niet een van hen brengt eenig ander nieuws dan hetgeen
ik hen geleerd heb. Zy brengen op de tongen van het
gerucht zachte vertroostingen, die onwaar zyn, en dus
erger dan kwaade tydingen, die waarachtig zyn. (Hy
vertrekt.)
[p. 191]
HENDRIK DE VIERDE
TWEEDE DEEL.
___________________
EERSTE BEDRYF.
EERSTE TOONEEL.

Het Tooneel verbeeld het Kasteel van Northumberland.
Lord BARDOLPH, de POORTIER.
Lord BARDOLPH.
Wie is hier deurwachter, hola! Waar* is de Graaf?
POORTIER.
    Wie zal ik zeggen dat gy zyt?
Lord BARDOLPH.
    Zeg aan den Graaf, dat Lord Bardolph zyne
opwachting by hem komt maaken.
POORTIER.
    Zyne Lordschap is gaan wandelen in den boomgaard,
klop slechts aan de deur, en hy zelf zal u antwoord
geeven. (Lord Bardolph klopt, en de Graaf komt op het
Tooneel.)
Lord BARDOLPH.
    Daar is de Graaf.
NORTHUMBERLAND.
    Wat nieuws, Lord Bardolph? Elke minuut moest thans
de vader van eene nieuwe list zyn. De tyden zyn
verwilderd; de tweedragt is, even als een overvoederd
paard, woedende losgebroken en velt alles voor zich ter
neder.
[p. 192]
BARDOLPH.
    Edele Graaf, ik breng u nieuws van Schrewsbury dat
zeker is.
NORTHUMBERLAND.
    Goed nieuws, hoop ik, zo het den Hemel behaagt.
BARDOLPH.
    Zo goed als men ooit kan wenschen. De Koning is
genoegzaam doodelyk gekwetst, en Prins Hendrik is door
het geluk van Mylord uw zoon verslagen; en de beide
Blunts zyn omgebragt door de hand van Douglas. De jonge
Prins Johan, en Westmoreland, en Stafford zyn gevlucht,
en Hendrik Monmouth s vleeschklomp, de dikke Sir Johan
is de Krygsgevangen van uw zoon. o Zulk een dag. waarop
zó gevogten, zó vervolgd, en eene zó roemruchtige
overwinning behaald is, vertoonde zich nooit om de
jaarboeken te versieren zedert de tyden van Caesar s
geluk!
NORTHUMBERLAND.
    Vanwaar komt dit nieuws? Hebt gy het slagveld
gezien? Komt gy van Schrewsbury?
BARDOLPH.
    Ik heb iemand gesproken, Mylord, die vandaar kwam,
een braaf edelman, en die in een goeden naam staat;
deeze heeft my vanzelfs deeze tyding voor waarheid
opgegeven.
NORTHUMBERLAND.
    Daar komt myn bediende Travers, dien ik voorgaanden
donderdag heb uitgezonden om naar eenig nieuws te
verneemen.
BARDOLPH.
    Mylord, ik heb hem op den weg voorby gereden, en hy
kan u niets meer met zekerheid zeggen, dan hetgeen hy,
by toeval, van my vernomen heeft.
[p. 193]
TWEEDE TOONEEL.

DE VOORIGEN, TRAVERS.
NORTHUMBERLAND.
    Wel, Travers, welke goede tyding komt  er met u?
TRAVERS.
    Mylord, Sir Johan Umfrevil heeft my naar u te rug
gezonden met blyde tyding; en, dewyl hy een beter paard
had, is hy my voorby gereden. Achter hem kwam
spoorslags een ander edelman, die geheel afgemat was
door de haast, die naast my stil hield om zyn bebloed
paard te doen ademhaalen; hy vroeg my naar den weg naar
Chester; en ik vroeg hem naar eenig nieuws van
Shrewsbury, hy zeide my, dat het oproer ongelukkig was,
en dat de Spoorhiel van den jongen Hendrik Percy koud
was. Hierop vierde hy zyn snel paard den teugel, zich
voorover buigende, sloeg hy zyne behendige hielen in de
zwoegende zyden van het paard tot aan het spooryzer; en
ylde zó schielyk weg, dat hy in het rennen den weg
scheen te verslinden; zonder eenige verdere vraag af te
wachten.
NORTHUMBERLAND.
    Hoe! Nog eens!  Zeide hy, dat de spoorhiel van den
jongen Hendrik Percy koud was, en het oproer
ongelukkig?
BARDOLPH.
    Mylord, ik zeg, dat, zo de jonge Lord uw zoon
deezen dag niet de overwinning behaald heeft, ik op myn
woord van eer myne geheele baronie voor een zyden lint
wil geeven. Spreek  er niet meer van.
NORTHUMBERLAND.
    Maar, waarom zou dan de edelman, die naast
[p. 194]
Travers gereden heeft, dat bericht van ons verlies
gegeven hebben?
BARDOLPH.
    Hoe, die? Dat is voorzeker een slechte knaap
geweest, die het paard gestolen had, dat hy bereed, en
die, op myne eer, maar zo iets op goed fortuin weg,
vertelde. Zie, daar komt weder nieuwe tyding.
DERDE TOONEEL.

DE VOORIGEN, MORTON.
NORTHUMBERLAND.
    Ja, het gelaat van dien man voorspelt, even als een
titelblad, den aart van een treurig boek. Even zo
vertoont zich een strand, waarop de zee blykbaare
bewyzen van overweldiging heeft nagelaten. Zeg, Morton,
komt gy van Shrewsbury.
MORTON.
    Ik ben spoorslags weggerend, Mylord, van
Shrewsbury, daar de dood haar allerverschrikkelykst
masker had aangedaan om ons volk te verschrikken.
NORTHUMBERLAND.
    Hoe vaaren myn zoon en myn broeder? Gy beeft, en de
bleekheid van uwe wangen is beter in staat om uwe
boodschap te melden dan uwe tong. Juist zulk een man,
zo flaauw, zo ademloos, zo verward, zo akelig, zo
mistroostig opende de bedgordynen van Priamus in de
stilte van de middernacht, om hem te verhaalen, dat
reeds de helft van zyne Stad Troijen was afgebrand;
maar Priamus kon éér het vuur dan hy zyne tong
ontdekken, en ik de dood van myn Percy dan gy my die
kunt verhaalen. Gy zyt van voornemen te zeggen; dus
deed uw Zoon, en dus deed uw Broeder; en dus streed de*
edele
[p. 195]
Dowglas, om daardoor myn greetig oor met hunne moedige
daaden te vullen; maar op het laatst, om myn oor
inderdaad te stoppen, hebt gy een zucht gereed om
deezen lof weg te blaazen, eindigende met te zeggen,
dat zoon, broeder en alles dood is.
MORTON.
    Dowglas leeft nog, en uw Broeder insgelyks; maar
Mylord uw Zoon.....
NORTHUMBERLAND.
    Welnu, die is dood. Zie eens welk eene snelle tong
de achterdocht heeft. Hy, die enkel de dingen vreest,
welke hy niet gaarne zou willen verneemen, heeft by
instinct reeds kennis uit de oogen van een ander , dat
hetgeen hy vreesde gebeurd is. Maar, spreek echter,
Morton; zeg aan uwen Graaf, dat zyn vermoeden liegt; en
ik zal dit opneemen als eene aangenaame beleediging, en
u een geschenk geeven omdat gy my dit ongelyk aandoet.
MORTON.
    Gy zyt te groot om door my geleugenstraft te
worden, uw voorzeggingsgeest is al te waarachtig, en
uwe vrees maar al te zeker.
NORTHUMBERLAND.
    En, met dat alles, zeg toch niet, dat Percy dood
is. Ik zie eene vreemde bekentenis in uwe oogen; gy
schud uw hoofd, en houd het voor vrees of voor eene
misdaad de waarheid te spreeken. Indien hy verslagen is
zeg het dan. De tong, die komt zeggen, dat hy dood is
beleedigt niet; en hy doet zonde, die een dooden
beliegt, maar niet de geene, die zegt dat een dood
nietmeer leeft. Echter heeft de eerste brenger van eene
onaangenaame tyding eene onaangenaame bezigheid, en
zyne tong klinkt achterna even als eene doodklok, die
ons herinnert, dat zy een overleden vriend beluid.
[p. 196]
BARDOLPH.
    Ik kan niet gelooven, Mylord, dat uw zoon overleden
is.
MORTON.
    Het doet my leed, dat ik u moet dwingen te gelooven
hetgeen ik, by den Hemel, wenschte niet gezien te
hebben; maar deeze myne oogen hebben hem in een 
bloedigen toestand gezien, zodat hy afgemat en ademloos
slechts flaauwen tegenstand bood aan Hendrik Monmouth;
wiens snelle gramschap den nooitverwonnen Percy ter
aarde wierp, van welke hy nimmer levendig wederom
opgestaan is. Kortom, de dood van hem, wiens adem zelfs
aan den lompsten kinkel in het leger vuur inblies,
bekend geworden zynde, beroofde de bestgestelde
gemoederen van zyn volk van al hun vuur en hette; want
zyn aanhang was door zyn metaal verstaald, hetgeen in
hem verminderd zynde allen de overigen tot hunne
voorige stof deed wederkeeren, naamelyk tot lomp en
zwaar lood. En gelyk nu dingen, die zwaar zyn, door
middel van geweld het snelst voortgedreven worden, even
zo zette ons volk, dat nu zwaarmoedig geworden was door
Hotspur s dood, aan deeze zwaarte door deszelfs vrees
zulke eene ligtheid by, dat geene pylen sneller naar
hun doelwit gedreven worden, dan onze krygsknechten,
die hunne eigene veiligheid bedoelden, van het slagveld
vluchtten. Toen wierd de edele Worcester, helaas! al te
schielyk krygsgevangen gemaakt; en die woedende Schot,
de met bloed bedekte Dowglas, wiens weltreffend zwaard
tot drielmaal toe den schyn van den Koning verslagen
had, begon toen zyn moed te verliezen, en ontschuldigde
daardoor de schande van hen, die hunne ruggen hadden
gekeerd; en door vrees in zyne vlucht struikelende
wierd hy gevangen genomen. Met één woord, het besluit
van alles is, dat de Koning overwonnen heeft; en dat hy
in alle yl eenige troepen heeft afgezonden om u aan te
[p. 197]
tasten, Mylord, onder het bevèl van den jongen
Lancaster en Westmoreland. Dit is het gantsche nieuws.
NORTHUMBERLAND.
    Ik zal nog tyd genoeg hebben om daarover te
treuren; in het vergif zelf kan men geneesmiddelen
vinden, en deeze nieuwstyding, die my, indien ik gezond
ware geweest, ziek zou gemaakt hebben, heeft my, nu ik
ziek ben, in zeker opzicht gezond gemaakt. Even gelyk
een ongelukkige, wiens door koorts afgematte gewrichten
als krachtelooze hengsels onder het leven krommen,
ongeduldig over zyn toestand zich uit de armen van zyn 
oppasser losrukt; juist zo zyn myne leden, die, eerst
door droefheid verzwakt zynde, nu door droefheid tot
woede vervoerd worden, driemaal sterker dan te vooren.
Weg, derhalven, met die nietige kruk, eene geschubde
handschoen met yzeren leden moet thans myne hand
bekleeden. Weg met dien ziekelyken hoofddoek, die eene
veel te ydele bescherming is voor een hoofd, op hetwelk
Vorsten door overwinning vet geworden hun doelwit
gevestigd hebben. Dekt thans myne wenkbraauwen met
yzer, en laat nu het yslykst oogenblik naderen, dat tyd
en toelaating over woedende Northumberland kunnen
brengen om hem tot toorn te verwekken! Laat de hemel de
aarde kussen! Laat de hand der natuur nu niet meer de
onstuimige wateren paalen stellen! Laat alle orde
uitgeroeid worden, en laat deeze waereld niet langer
eene schouwplaats zyn om den twist in eene kwynende
gedaante te onderhouden; maar laat de geest van den
eerstgeboren Caïn in aller harten heerschen, opdat, elk
hart geneigd zynde tot bloedige aanvallen, dit woest
schouwspel een einde neeme; en duisternis de dood
begraave!
BARDOLPH.
    Deeze aangespoorde drift doet u nadeel, My-
[p. 198]
lord!  Myn waarde Graaf, maak toch geene scheiding
tusschen uw verstand en uwe eer.
MORTON.
    Het leven van allen uwe toegenegene medestanders
hangt af van uwen welstand, en indien gy dien aan
hevige driften ten prooi geeft dan moet dezelve
noodzaakelyk afneemen. Gy hebt immers den uitslag van
den oorlog overwogen, edele Lord, en de kansrekening
opgemaakt, éér gy gezegd hebt:  Laaten wy de wapenen
opvatten. Het was immers reeds uwe vooronderstelling,
dat in de hitte der slagen uw zoon zou kunnen
sneuvelen; gy wist, dat hy over gevaaren wandelde, op
eene kans, waarby hy meer waarschynlykheid had van
daarin te verzinken dan daarover te komen; gy waart
niet onbewust, dat zyn lichaam vatbaar was voor wonden;
en dat zyn driftige aart hem voeren zou ter plaatse,
daar het grootst gevaar was, en evenwel hebt gy tegen
hem gezegd.  Gaa heen. En niets van dit alles, hoe
sterk gy het ook kond vermoeden, kon u van uw
standvastig voorneemen doen afzien; wat is  er dan nu
gebeurd, of wat heeft zyne stoute onderneeming
uitgewerkt, anders dan dat  er gebeurd is, hetgeen
waarschynlyk stond te gebeuren?
BARDOLPH.
    Wy allen, die aan dit verlies deel hebben, wisten,
dat wy ons op zulke gevaarlyke zeeën begaven, dat het
tien tegen een zou zyn, indien wy het leven daarvan
afbragten; en evenwel hebben wy het om den
voorgestelden prys gewaagd; wy hebben een oogschynlyk
gevaar getart, en nu, daar wy overwonnen zyn, waagen wy
het op nieuw. Kom, wy zullen alles opzetten, goed en
bloed.
MORTON.
    Het is meer dan tyd; en daarenboven, edele Lord,
heb ik hooren verzekeren, en als waarheid bevestigen,
dat de braave Aartsbisschop van York
[p. 199]
op de been is met eene welgeöefende legermagt. Hy is
een man, die zyne medestanders met een dubbelen band
aan zich verbind. Mylord uw zoon had enkel lichaamen,
enkel schaduwen en vertooningen van mannen om te
stryden; want het enkel woord Oproer maakte eene
scheiding tusschen de daaden van hun lichaam en
tusschen hunne ziel, en zy streeden met tegenzin, en
als gedwongen, even gelyk men geneesdranken inneemt,
zodat hunne wapenen alleen op onze zyde scheenen te
zyn, maar hunne zielen en neigingen waren door het
enkel woord oproer bevroren opgesloten als visschen in
een vyver. Maar thans verkeert de Bisschop een opstand
in Godsdienstigheid; want dewyl men hem voor oprecht en
vroom van gevoelen houd, word hy gevolgd met lichaam en
ziel, hy ondersteunt zyn oproer met de steenen van
Pomfret, waarvan hy het bloed van den edelen Koning
Richard heeft afgeschraapt; hy ontleent zyn* geschil en
deszelfs oorzaak van den hemel, en zegt aan zyne
medestanders, dat hy een bloedend land beschermt, dat
onder den magtigen Bolingbroke naar zyn laatsten adem
snakt, en grooten en kleinen vereenigen zich om hem te
voldoen.
NORTHUMBERLAND.
    Ik heb dit te vooren reeds geweten, maar om de
waarheid te zeggen, deeze tegenwoordige droefheid had
het uit myn geheugen verdreven. Gaat met my naar
binnen, en raad aan een ieder den veiligsten weg tot
behoudenis en wraak. Zend boden en brieven af, en
bezorgt ons vrienden met allen mooglyken spoed; nimmer
hadden wy  er zo weinig, en nimmer hadden wy die meer
vandoen.
        (Zy Vertrekken.)
[p. 200]
VIERDE TOONEEL.

Het Tooneel verbeeld eene straat te Londen.
Sir JOHAN FALSTAFF met een PAGIE, die zyn degen en
schild draagt*.
FALSTAFF.
    Hoor eens hier knaap, groote reus! wat zegt de
Doctor van myn water.
PAGIE
    Hy zegt, Mynheer, dat het water, op zichzelf
genomen, goed gezond water was. Maar, dat degeen,
waaraan het toebehoorde, wel meer ziekten zou kunnen
hebben, dan hy zich verbeeldde.
FALSTAFF.
    Lieden van allerhanden staat scheppen vermaak om
over my te lachen. Het brein van den kluchtig gevormden
klomp aarde, van den mensch, is niet in staat om iets
uit te vinden om iemand te doen lachen, dat ik niet heb
uitgevonden, of dat op my niet uitgevonden is. Ik ben
niet alleen aartig in myzelven, maar ben daarenboven de
oorzaak , dat andere lieden ook aartig zyn. Ik kuijer
hier voor u heen en weder even als eene zeug, die allen
haare jongen tot op één na doodgelegen heeft. Indien de
Prins u in myn dienst gesteld heeft om eenige andere
rede dan om my des-tebeter te doen afsteeken, dan
begryp ik het niet langer. Gy bastaard
kaboutermannetje, gy zyt meer geschikt om in myne muts
te steeken, dan om achter my te gaan. Ik ben nog nooit
dan nu met een agaatsteentje opgeschikt geweest; maar
in gemeene stof, en u voor een Juweel aan uwen meester
terug zenden: Dat jongetje, dat Prinsje, u Heertje!
wiens kin nog niet eens gevlokt is; ik neem veeleer aan
een baard in
[p. 201]
den palm van myne hand te doen groeijen, dan hy  er een
 aan zyne kaaken zal hebben; en evenwel houd hy niet op
van te zeggen, dat zyn aangezicht een recht koninglyk
aangezicht is. De Hemel mooge dit beslissen zoäls hy
wil, tot nog toe is  er geen haair aan verbeurd, laat
hy het vry voor een koninglyk aangezicht houden, want
geen barbier zal  er ooit een schelling aan verdienen;
en evenwel kraait hy zo luid als of hy reeds een man
was geweest toen zyn Vader nog een jongeling was. Hy
mag vry zyne gunst voor zichzelven houden, want ik wil
hem wel verzekeren, dat hy de myne reeds voor het
grootste deel verloren heeft.  Wat heeft Meester
Dombledon gezegd over het Satyn van myn manteltje, en
broek.
PAGIE
    Hy heeft gezegd, Mynheer, dat gy hem een beter;
borg moest stellen dan Bardolph; want dat hy noch zyn
woord, noch het uwe wilde aanneemen; hy heeft geen zin
in dien borgtogt.
FALSTAFF.
    Laat hy verdoemd zyn gelyk de Ryke Man, en laat
zyne tong nog veel heeter zyn! Zulk een hoerekind van
een Achitophel, zulk een schurkachtige gepredestineerde
rekel! De handtasting van een edelman te hebben, en dan
nog borgtogt te vorderen!  Die schurfde kaalkoppen
draagen thans niets anders dan hooge schoenen, en
sleutelreeksen aan hunne gordels; en wanneer iemand het
met hen eens is over een fatsoenlyk te-goed-houden, dan
willen zy nog borgtogt hebben. Ik zou al zo lief
willen, dat zy my rottenkruid in myn mond staken, dan
dat ik die met borgtogt zou vullen. Ik had gedacht, dat
by my twee-en-twintig ellen satyn zou gezonden hebben,
omdat ik een braaf Ridder ben, en hy zend by my om
zekerheid; welnu, hy kan in zekerheid slaapen; want hy
heeft den hoorn des overvloeds, en het licht van zyne
vrouw schynt
[p. 202]
 er door, en nog kan hy niet zien, schoon wy zyne
eigene lantaren hebben om hem voor te lichten. Waar is
Bardolph?
PAGIE
    Hy is naar Smithfield gegaan om voor uwe Edelheid
een paard te koopen.
FALSTAFF.
    Ik kocht hem in Paul s, en hy zal my een paard
koopen in Smithfield! Als ik nu nog een wyf voor my kon
vinden in een hoerhuis, dan had ik een knecht, een
paard, en een wyf.
VYFDE TOONEEL.

DE VOORIGEN, DE LORD-OPPERRECHTER, en GERECHTSDIENAARS.
PAGIE
    Mynheer, daar komt de Edelman, die den Prins heeft
doen gevangen zetten, omdat hy hem sloeg over Bardolph.
FALSTAFF.
    Volg kort achter my; ik wil hem niet zien.
LORD OPPERRECHTER.
    Wie is hy, die daar gaat?
DIENAAR.
    De Ridder Falstaff, onder het welneemen van uwe
Lordschap.
LORD-OPPERRECHTER.
    Hy, die over eene aanranding verhoord is geworden?
DIENAAR.
    Dezelfde, Mylord. Maar hy heeft na dien tyd by
Shewsbrury veel dienst gedaan; en, naar ik gehoord heb,
moet hy nu met eene boodschap van het Hof naar Lord
Johan van Lancaster vertrekken.
[p. 203]
LORD-OPPERRECHTER.
    Hoe, naar York? roep hem terug.
DIENAAR.
    Sir Johan Falstaff!....
FALSTAF.
    Pagie, zeg hem, dat ik doof ben.
PAGIE
    Gy moet luider spreeken, myn Heer is doof.
LORD-OPPERRECHTER.
    Ik ben wel verzekerd, dat hy het is om eenig goed
te hooren. Gaa heen, trek hem aan den elboog. Ik moet
hem spreeken.
DIENAAR.
    Sir Johan.....
FALSTAFF.
    Wat, zuik een jonge knaap bedelen! Is  er geen
oorlog? is  er geen werk? Heeft de Koning geene
onderdaanen noodig? Hebben de Rebellen geene soldaaten
van doen? Schoon het schande is eenige party aan te
hangen dan eene, is het echter meer schande te bedelen,
dan de slechtste zyde te verkiezen, schoon die ook
slechter ware, dan de naam van Rebellie kan uitdrukken
hoe dezelve moet verkregen worden.
DIENAAR.
    Gy miskent my, Mynheer.
FALSTAFF.
    Hoe, vriend? Heb ik gezegd, dat gy een eerlyk man
waart? Myne ridderschap en krygsmanschap ter zyde
gesteld, dan heb ik het gelogen in myn hals, indien ik
dat gezegd heb.
DIENAAR.
    Eilieve, Mynheer, stel dan eens uwe ridderschap en
krygsmanschap ter zyde, en geef my vryheid, om u te
zeggen, dat gy in uw hals liegt, wanneer gy zegt, dat
ik iets anders ben dan een eerlyk man.
[p. 204]
FALSTAFF.*
    Zou ik u vryheid geeven om my dit te zeggen? zou ik
afleggen hetgeen aan my vastgegroeid is; indien gy die
vryheid van my verkrygt, hang my dan vry op, en zo gy
die vryheid gebruikt, verdiende gy veeleer gehangen te
worden. Loop heen schurk, pak u weg.
DIENAAR.
    Myn heer begeert u te spreeken, Sir Johan.
LORD OPPERRECHTER.
    Sir Johan Falstaff een woord.
FALSTAFF.
    Myn waarde Lord!  God geeve uwe Lordschap een 
goeden dag. Ik ben verblyd, dat ik uwe Lordschap op de
straat zie; ik had hooren zeggen, dat uwe Lordschap
ziek was. Ik hoop immers, dat uwe Lordschap op raad van
den Doctor uitgaat. Uwe Lordschap heeft, ofschoon zy de
jeugdige jaaren nog niet geheel heeft afgelegd, echter
reeds eenige trekken van de achtbaarheid des ouderdoms;
zoiets van het zout der jaaren; en derhalven zou ik u
vriendelyk verzoeken naauwkeurige zorg te draagen voor
uwe gezondheid.
LORD OPPERRECHTER.
    Sir Johan, ik heb u doen ontbieden vóór uwen togt
naar Shrewsbury.
FALSTAFF.
    Onder het welneemen van uwe Lordschap, ik heb
gehoord, dat de Koning min of meer misnoegd uit Wales
terug gekomen is.
LORD OPPERRECHTER.
    Ik spreek niet van zyne Majesteit. Gy hebt
geweigerd te komen, toen ik u ontboden heb.
FALSTAFF.
    En daarenboven heb ik gehoord, dat zyne Majesteit
weder die verd*** de beroerte heeft gekregen.
[p. 205]
LORD-OPPERRECHTER.
    Nu, dat God hem weder herstelle! Maar, eilieve,
laat my toch met u spreeken.
FALSTAFF.
    De beroerte is, naar het my voorkomt, eene soort
van slaapziekte, onder het welneemen van uwe Lordschap,
eene soort van slaap in het bloed, een drommelsch
gekrieuwel.
LORD-OPPERRECHTER.
    Wat behoeft gy daarvan met my te praaten? Laat het
weezen wat het wil.
FALSTAFF.
    Dezelve heeft haar oorsprong uit groote kwelling,
uit sterk denken en hoofdbreeken. ik heb de oorzaak
daarvan in Galenus gelezen. Het is eene soort van
verdooving.
LORD OPPERRECHTER.
    Dan denk ik, dat gy met die ziekte behebt zyt; want
gy hoort niet wat ik tegen u zeg.
FALSTAFF.
    Zeer wel, Mylord, zeer wel; maar het is, onder uw
welneemen veeleer het ongemak van niet te kunnen
luisteren, de ziekte van geene acht te geeven, die my
geheel overheert.
LORD-OPPERRECHTER.
    U aan de voeten te straffen zou de oplettendheid
van uwe ooren wel verbeteren; en het scheelt my weinig,
of ik zou uw Doctor wel willen worden.
FALSTAFF.
    Ik ben wel zo arm als Job, Mylord, maar niet zo
lydelyk. Uwe Lordschap kan my, met betrekking tot myne
armoede, den drank der gevangenis toedienen; maar in
hoeverre ik uw lyder zou zyn, in het volgen van uwe
voorschriften, hiervan zouden wyze mannen een drachma
van een scrupel kunnen maaken, of veeleer een scrupel
zelf.
[p. 206]
LORD-OPPERRECHTER.
    Ik heb u ontboden, toen uw leven  er aan hing van
met my te komen spreeken.
FALSTAFF.
    Dewyl ik toen door myn raad, die in de wetten van
dit land zeer ervaren is, gewaarschouwd wierd, ben ik
niet verschenen.
LORD-OPPERRECHTER.
    Nu dan, recht uit gezegd, Sir Johan, gy leeft in
groote schande.
FALSTAFF.
    Iemand, die zich met myn gordel gord kan in geen
kleiner leeven.
LORD-OPPERRECHTER.
    Uwe middelen zyn zeer klein, en uwe verteering is
zeer groot.
FALSTAFF.
    Ik wenschte wel, dat het juist anders was; dat myne
middelen grooter waren, en dat myne middelen geringer
waren.
LORD-OPPERRECHTER.
    Gy hebt den jongen Kroonprins verleid.
FALSTAFF.
    De Kroonprins heeft my misleid. Ik ben de man met
den dikken buik, en hy is myn hond.
LORD-OPPERRECHTER.
    Welnu, het zou my leed doen eene verschgenezene
wond weder op te krabben; uw dagdienst by Shrewsbury
heeft uw nachtbedryf by Gadshill een weinig verguld. Gy
moogt het aan deeze onrustige tyden dank wyten, dat
deeze uwe daad met zoveel rust over het hoofd gezien
word.
FALSTAFF.
    Mylord.....
LORD-OPPERRECHTER.
    Doch, nu alles wel is, laat het nu zo blyven; maak
geen slaapenden wolf wakker.
[p. 207]
FALSTAFF.
    Een wolf wakker te maaken is even erg als een vos
te ruiken.
LORD-OPPERRECHTER.
    Hoe, gy zyt even als eene kaars, wier best gedeelte
binnen uit gebrand is.
FALSTAFF.
    Eene feestkaars, Mylord, enkel smeer; maar zelfs
indien ik zeide van wasch, dan zou myne gestalte de*
waarheid daarvan bewyzen.
LORD-OPPERRECHTER.
    Gy volgt den jongen Prins op en neder, als een
kwaade engel.
FALSTAFF.
    Niet zo, Mylord, uw engel is licht; maar ik durf
hoopen, dat een ieder, die my aanziet, my neemen zal
zonder my te weegen, en evenwel kan ik u verzekeren in
zeker opzicht, dat ik niet gangbaar ben; ik kan het zo
niet zeggen. De deugd word zo weinig geteld in deeze
schacheraars-tyden, dat wezentlyke moed een
beerenleider geworden is; vindingrykheid is eene
tapster geworden, en heeft haar vlug vernuft afgesleten
in het opmaaken van rekeningen; en allen de anderen
gaaven, die aan den mensch behooren, zyn gelyk de
boosheid deezer eeuw dezelve misvormt, geen oortje
waerdig. Gy, oude lieden, gy geeft geen acht op de
bekwaamheden van ons, die jong zyn; gy meet de hitte
van onze levers af naar de bitterheid van uwe gal, en
wy, die in het voorste gedeelte van ons leven zyn, ik
moet het bekennen, wy zyn al raare snaaken.
LORD-OPPERRECHTER.
    Zet gy uw naam op de rol der jeugd, die voor oud
opgeschreven is met allen de karakters der bejaardheid?
Hebt gy niet vochtige oogen, uitgedroogde handen,
getaande kaaken, een gryzen baard, afneemende beenen,
en een toeneemen-
[p. 208]
den buik? Is niet uwe stem gebroken, uw vernuft enkel,
en allen de deelen van uw lichaam verwelkt door
ouderdom? en wilt gy uzelven jong noemen? Foei, foei,
foei, Sir Johan!
FALSTAFF.
    Mylord, ik ben geboren zo omtrent drie uuren in den
achtermiddag, met een wit hoofd, en een min of meer
ronden buik. Wat myne stem betreft die heb ik door
zwaar hygen en het zingen van lofzangen bedorven. Ik
ben niet van voorneemen om meer bewyzen voor myne jeugd
by te brengen. De waarheid van de zaak is, dat ik
slechts oud ben in oordeel en verstand, en alwie tegen
my capriolen wil maaken om duizend mark, laat die my
eerst het geld leenen, en dan zien hoe het hem vergaat.
Wat de oorvyg betreft, die de Prins u gegeven heeft, hy
gaf u die als een onbeschaafd Prins, en gy hebt die
opgenomen als een gevoelig Lord. Ik heb hem daarover
bestraft, en de jonge leeuw heeft  er berouw over;
juist wel niet in zak en asch, maar in oude sek en
nieuwe zyde.
LORD-OPPERRECHTER.
    Nu, de Hemel geeve den Prins een beter metgezel!
FALSTAFF.
    De Hemel geeve den metgezel een beter Prins! Ik kan
myne handen niet van hem aftrekken.
LORD-OPPERRECHTER.
    Welnu, de Koning heeft eene scheiding gemaakt
tusschen u en Prins Hendrik. Ik hoor, dat gy met Lord
Johan van Lancaster den Aartsbisschop en den Graaf van
Northumberland zult tegen gaan.
FALSTAFF.
    Ja, daarvoor dank ik uw allerliefst vernuft; maar,
hoor eens, bid gy allen die Mevrouw de Rust hier thuis
moogt kussen, dat onze legers niet in een heeten dag
aan elkanderen moogen raaken; want,
[p. 209]
ik zweer u, dat ik niet meer dan twee hemden mede zal
neemen, en dat ik niet van voorneemen ben sterk te
zweeten; zo het een heete dag is, en ik iets anders
aanval dan eene fles, dan wensch ik, dat ik nooit weder
wit moog spuwen. Geen gevaar kan den kop opsteeken, of
ik word daarheen gestuurd. Ik kan dat niet altoos
uithouden.  Maar het is steeds het zwak van onze
Engelsche Natie geweest, dat, wanneer zy iets goeds
uitgevonden hebben, zy zulks al te algemeen maaken.
Indien men my dan al een ouden man wil noemen dan dient
men my ook rust te geeven. Gave God, dat myn naam niet
zo verschrikkelyk ware voor de vyanden als die is! Het
zou beter voor my zyn, dat ik geheel opgegeten wierd
door den roest, dan tot niet geschuurd te worden door
onophoudelyke beweeging.
LORD-OPPERRECHTER.
    Nu, gedraag u wel, gedraag, u wel, en de Hemel
zegene uwe onderneeming!
FALSTAFF.
    Zou uwe Lordschap my een duizend ponden willen
leenen om my uit te rusten?
LORD-OPPERRECHTER.
    Geen stuiver, geen stuiver; gy zyt te ongeduldig om
kruis te draagen. Vaarwel. Beveel my aan myn Neef
Westmoreland. (Hy vertrekt.)
FALSTAFF.
    Als ik dat doe mag men my met een smidsvoorhamer op
den neus slaan.  Een mensch kan even zo min den
ouderdom en de inhaaligheid van elkanderen scheiden,
als de jeugd en de wellustigheid; maar de jicht kwelt
den eenen, en de pokken plaagen den anderen, en dus
voorkomen die beide gevolgen myne verwenschingen.
Pagie!
PAGIE
    Mynheer!
FALSTAFF.
    Hoeveel geld is  er nog in myne beurs?
[p. 210]
PAGIE
    Zeven grooten en agt penningen.
FALSTAFF.
    Ik weet geen geneesmiddel te vinden tegen deeze
teering van myne beurs. Leenen en borgen helpt haar nog
zo wat zukkelende voort, maar de ziekte zelve is
ongeneeslyk, Gaa, breng dien brief aan Mylord van
Lancaster, dien aan den Prins, dien aan den Graaf van
Westmoreland, en deezen aan de oude Mevrouw Ursula,
welke ik alle weeken beloofd heb te zullen trouwen, van
dat ik het eerste gryze haair aan myne kin bespeurd heb
af. Gaa voort daarmede, gy weet waar gy my vinden kunt.
De pokken moeten die jicht schenden! of de jicht deeze
pokken! want de eene of de anderen speelen den beest
met myn grooten teen; het kan niet scheelen, of ik
hink, want ik heb den oorlog tot myn voorwendsel, en
dus zal men het des te billyker oordeelen, dat ik
gepensioneerd word. Een schrander vernuft kan alles tot
zyn voordeel doen strekken; ik zal van ongemakken
gemakken maaken. (Hy vertrekt met zyn Pagie.)
ZESDE TOONEEL.

Het Tooneel is in het Paleis van den Aartsbisschop van
York.
DE AARTSBISSCHOP VAN YORK, HASTINGS. THOMAS MOWBRAY
Lord-Maarschalk, en LORD BARDOLPH.
YORK.
    Dus hebt gy dan onze zaak gehoord, en onze meening
verstaan. Nu verzoek ik u allen edele vrienden, zegt
uwe meening rechtuit over hetgeen
[p. 211]
wy te hoopen hebben. En vooreerst, Lord Maarschalk, wat
zegt gy  er van?
MOWBRAY.
    De rede van het opvatten onzer wapenen keur ik zeer
goed, maar ik zou wel wenschen beter onderrecht te
worden, hoe wy met onze middelen onszelven zo zullen
kunnen verheffen, om met een voorhoofd, dat stout en
sterk genoeg is, de krygsmagt en het vermoogen van den
Koning onder de oogen te zien?
HASTINGS.
    Onze tegenwoordige monsterrol beloopt op
vyf-en-twintigduizend uitgelezen mannen; en onze hoop
op bystand is met rede gegrond op den grooten
Northumberland, wien borst gloeit door een ontstoken
vuur van beleedigingen.
LORD BARDOLPH.
    Dus is dan, Mylord Hastings, voor het tegenwoordige
de vraag, of onze vyf-en-twintigduizend mannen in staat
zyn om het hoofd te bieden, zonder Northumberland?
HASTINGS.
    Met hem kunnen zy het doen.
LORD BARDOLPH.
    Ja maar, dit is juist het geval; doch, indien wy
zonder hem te zwak zyn, dan ben ik van oordeel, dat wy
ons niet te verre moeten waagen vóór dat wy zyne hulp
by de hand hebben, want in een ontwerp, dat  er zo
bloedig uitziet als het onze, behooren geene gissingen,
verwachtingen, of vermoedens plaats te hebben.
YORK.
    Dit is wel waar, Lord Bardolph; want waarlyk dit
was het geval van den jongen Hotspur by Shrewsbury.
LORD BARDOLPH.
    Zo was het ook, Mylord, hy voedde zich met hoop,
door enkel lucht te eeten, op belofte van
[p. 212]
onderstand; en vleide zich met de verbeelding van eene
magt, veel geringer dan de geringste van zyne
gedachten, en dus leidde hy, met grootsche
harsenschimmen, even als een dolleman, zyne benden ter
dood, en liep pinkoogende in zyn verderf.
HASTINGS.
    Maar, onder uw welneemen; het is nimmer schadelyk
geweest eenige ontwerpen en grondslagen van hoop te
leggen.
LORD BARDOLPH.
    Ja wel in de omstandigheden van deezen oorlog,
waarin wy ons met de stellige uitvoering overhaast
hebben. Eene zaak, die te schielyk ondernomen is, leeft
van de hoop, even als de uitbottende boomknoppen, die
wy in eene vroegtydige lente zien; op wiens aanstaande
vruchten de hoop ons minder zekerheid geeft dan de
wanhoop, door de vrees, dat de vorst dezelven zal
kwetsen. Wanneer wy voorgenomen hebben een huis te
bouwen, dan overzien wy eerst ons ontwerp, dan schetsen
wy de tekening, en wanneer wy de figuur van het huís
zien dan berekenen wy de kosten van het opbouwen; en
wanneer wy dan zien, dat die onze vermoogens te boven
gaan, wat doen wy dan anders, dan een nieuw modèl
opmaaken, met minder vertrekken? Of wy zien geheel van
het bouwen af. Zo veel te meer (moeten wy dit doen) in
dit groot werk, hetgeen niets minder is dan het omverre
werpen van eene koninglyke regeering om  er eene andere
op te gronden; wy moeten het Ontwerp der omstandigheden
overzien en de tekening; wy moeten overeenkomen nopens
een zekeren grondslag; kundige bouwmeesters
raadpleegen, onzen eigenen toestand kennen, in hoe
verre wy in staat zyn om zulk een werk te onderneemen,
en of het de tegengestelde party kan opweegen; want
anders maaken wy vestingwerken enkel in
[p. 213]
figuur en op het papier, en gebruiken naamen van mannen
in de plaats van mannen zelven, gelyk een man, die eene
tekening maakt van een huis, dat boven zyne magt is op
te bouwen, en die hetzelve half voltooid opgeeft, en
zyne gedeeltelyk bepleisterde muuren overlaat als eene
naakte prooi aan de traanen der regenwolken, en ten
verderve voor de woede des onstuimigen winters.
HASTINGS.
    Maar al eens gesteld zynde, dat onze hoop, die ons
tot nog toe eene gelukkige geboorte schynt aan te
duiden, alreeds geboren is, en dat wy nu reeds den
laatsten man, dien wy te wachten hebben, bezitten, dan
denk ik nog, dat wy een leger uitmaaken, dat sterk
genoeg is, zoals wy thans zyn, om den Koning te
evenaaren.
LORD BARDOLPH.
    Hoe, is de Koning dan maar vyf-en-twentigduizens
(mannen sterk)?
HASTINGS.
    Tegen ons gerekend, niets meer; zelfs niet zo veel,
Lord Bardolph; want zyne verdeelingen, naardien de
tyden verward zyn, bestaan uit drie hoofden, eene magt
tegen de Franschen, eene tegen Glendower, en dus moet
noodwendig de derde ons opneemen; zodat de magtelooze
Koning in drieën verdeeld is, en zyne koffers
wedergalmen door holle armoede en ledigheid*.
YORK.
    Wy behoeven niet te vreezen, dat hy zyne
verscheidene legers zal byëen trekken, en ons dus met
zyne volle magt tegen trekken.
HASTINGS.
    Indien hy dit deed, dan zou hy zyn rug ongewapend
laaten, dewyl de Franschen en die van Wales hem op de
hielen volgen zouden. Vrees derhalven daarvoor niet.
[p. 214]
LORD BARDOLPH.
    Wie denkt gy dat waarschynlyk zyn leger tegen ons
zal gebieden?
HASTINGS.
    De Hertog van Lancaster. en Westmoreland; en tegen
die van Wales hyzelf en Hendrik Monmouth; maar, wien hy
aangesteld heeft tegen de Franschen zulks heb ik nog
niet met zekerheid kunnen te weeten krygen.
YORK.
    Laaten wy dan een begin maaken, en de rede
verkondigen, waarom wy de wapenen opvatten. Het
Gemeenebest walgt van zyne eigene keus, zyne al te
greetige liefde heeft zich de maag overladen. Hy, die
op de harten van het gemeen bouwt, heeft eene
wankelbaare en onzekere wooning. O, Gy dwaaze Menigte!
met welke luide toejuichingen deed gy de lucht
wedergalmen onder het zegenen van Bolingbroke, éér hy
nog was hetgeen gy hem wilde hebben! En nu hy eindelyk
naar uwe eigene begeerte opgehemeld is, nu zyt gy,
beestachtige vraat zó vol van hem, dat gy uzelven
geweld aandoet om hem weder over te geeven. Even zo,
algemeene hond, hebt gy uwe gulzige maag ontlast van
den koninglyken Richard, en nu zoud gy uw dood
uitbraaksel wel weder willen opeeten, en jankt om het
te vinden. Wat staat is  er toch op deeze tyden te
maaken? Zy, die Richard, toen hy nog leefde, dood
wilden hebben, zyn nu verliefd geworden op zyn graf;
gy, die stof op zyn beminnelyk hoofd geworpen hebt,
toen hy zuchtende het trotsch London doortrok achter de
hielen van den bewonderden Bolingbroke, roept nu uit: o
Aarde, geef ons dien Koning weder, en neem ons deezen
Koning af. o Haatelyke gedachten der menschen! Het
voorleden en het toekomende schynt altoos best; en de
tegenwoordige dingen de slechtste te zyn.
[p. 215]
MOWBRAY.
    Zullen wy ons volk gaan monsteren en optrekken?
HASTINGS.
    Wy zyn thans onderdaanen van den tyd, en de tyd
zegt tegen ons: Vertrekt.
            (Zy vertrekken.)
        Einde van het Eerste Bedryf.
[p. 216]
TWEEDE BEDRYF
EERSTE TOONEEL.

DE WAARDIN met de Twee Gerechtsdienaars PHANG en SNARE.
WAARDIN.
    Monsieur Phang, zyt gy klaar om de actie ten
uitvoer te brengen.
PHANG.
    Ik ben klaar.
WAARDIN.
    Waar is uw kameraat? is hy een knap kameraat? zou
hy durven staan?
PHANG.
    Holla, waar is Snare?
WAARDIN.
    o Heer, die goede Monsieur Snare!
SNARE.
    Hier ben ik, hier ben ik.
PHANG.
    Snare, wy moeten Sir Johan Falstaff arresteeren.
WAARDIN.
    Ja myn goede Monsieur Snare ik heb hem uitgewonnen
en hen allen.
SNARE.
    Dat zou eenigen van ons wel het leven kunnen
kosten, want hy zal steeken.
WAARDIN.
    o Hemel! wacht u toch voor hem; hy heeft my
gestoken in myn eigen huis, en wel op eene zeer
beestachtige wys. Het kan hem niet scheelen wat kwaad
hy doet, als hy eenmaal zyn geweer heeft uitgehaald. Hy
stoot toe als een duivel; hy zal
[p. 217]
noch mannen, noch vrouwen, noch kinderen ontzien.
PHANG.
    Als ik hem maar digt genoeg aan het lyf kan komen
dan vrees ik zyne stooten niet.
WAARDIN.
    Neen, ik ook niet.  Ik zal u bystaan.
PHANG.
    Als ik hem maar eens te vatten kryg; als hy maar
onder myn bereik komt.
WAARDIN.
    Ik ben bedorven zo hy weggaat, ik zweer u, dat hy
een oneindig register op myn schuldboek is. Myn goede
Monsieur Phang houd hem wel vast, myn lieve Monsieur
Snare, laat hem toch niet ontsnappen. Hy komt geduurig
in Pie-Corner, onder het welmeenen van uwe gestrengen,
om een zadel te koopen, en hy is deezen middag ten
eeten verzocht in het luipaardshoofd in de
Lombaardstraat, by den Heer Smooth, de stoffenkooper.
Ik bid u, nu myne klagt aangenomen, en myn geval zo
waereldkundig geworden is, laat hy nu ter verhoor
gebragt worden. Honderd mark is eene groote som voor
eene arme verlatene weduwe om te lyden; en ik heb
geleden, en geleden, en geleden, en ik ben gefopt, en
gefopt, en gefopt geworden, van den eenen dag tot den
anderen, dat het schande is om  er aan te denken. Zulk
een handel is niet eerlyk of men zou van een
vrouwspersoon een ezel of een beest moeten maaken om
het ongelyk van elken schurk te draagen. (Falstaff,
Bardolph, en de Pagie komen op het tooneel.) Gints komt
hy aan, met den omzwervenden schurk Bardolph met zyn 
brandewyns neus by hem. Doet uw plicht, Monsieur Phang
en Monsieur Snare, doet, doet, doet toch uw plicht.
[p. 218]
FALSTAFF.
    Hoe nu? Wiens merrie is  er dood? Wat is het geval?
PHANG.
    Sir Johan, ik arresteer u op verzoek van de waardin
Quickly.
FALSTAFF.*
    Pakt u weg, schurken. Trek van leer, Bardolph, hak
my dien rekel den kop af; en trap die stinkhoer in de
goot.
WAARDIN.
    My in de goot trappen? Ik zal u in de goot trappen.
Wat wilt gy? wat wilt gy, schelmsch hoerekind. Moord!
moord! o Vervloekte moordenaar, wilt gy de dienaars van
God en den Koning om hals brengen? o Gy zyt een
moordenaar, een moordenaar van mannen en vrouwen.
FALSTAFF.
    Houd hen terug, Bardolph.
PHANG.
    Help! help!
WAARDIN.
    Lieve menschen haalt nog een man of twee; gy wilt,
wat wilt gy, gy wilt, wat wilt gy? Probeer het een ,
toe, probeer het eens, galgevogel!
FALSTAFF.
    Scheert u weg, kanaille, rapaille, hondsvotten, of
ik zal een eind van u maaken.
TWEEDE TOONEEL.

DE VOORIGEN, DE LORD-OPPERRECHTER, GEVOLG.
LORD OPPERRECHTER.
    Wat is hier te doen! Houd rust hier, hola!
[p. 219]
WAARDIN.
    Ach, Mylord, staa my toch by! Ik bid u, staa my by!
LORD-OPPERRECHTER.
    Wat is dat, sir Johan? wat staat gy hier te
kibbelen? Komt dit overeen met uw ampt, met uwen tyd,
en met uwe bezigheid? Gy moest reeds lang op reis zyn
naar York.  Laat hem los; knaap; wat doet gy hem zo op
het lyf te hangen?
WAARDIN.
    Ach! Edele achtbaare Lord, onder het welneemen van
uwe Lordschap, ik ben eene arme weduwe van Eastcheap,
en hy is geärresteerd op myn aanzoek.
LORD-OPPERRECHTER.
    Voor hoeveel?
WAARDIN.
    Het is meer dan hoeveel, Mylord; het is voor myn
geheel capitaal, voor alles, dat ik heb; hy heeft my
huis en hof opgegeten, hy heeft allen myne middelen van
bestaan in zyn dikken buik gestoken.  Maar ik wil  er
iets weder uit hebben, of ik zal hem alle nachten ryden
als de nachtmerrie.
FALSTAFF.
    My dunkt, dat ik beter geschikt zou zyn om de
nachtmerrie te ryden; als ik  er maar eerst op kon
komen.
LORD-OPPERRECHTER.
    Hoe komt dit, Sir Johan? Foei, welk een man van eer
zou dit onweder van verwytingen willen uitstaan?
Schaamt gy u niet eene arme weduw te noodzaaken zulk
een harden weg in te slaan om aan het haare te komen?
FALSTAFF.
    Wat is de hoofdsom van hetgeen ik u schuldig ben?
[p. 220]
WAARDIN.
    Waarachtig, zo gy een eerlyk man waart, gy zelf en
het geld nog daarenboven. Gy hebt my gezworen by een 
vergulden beker, toen gy in myne dolfynkamer zat, aan
de ronde tafel, by een vuur van steenkoolen, den
woensdag voor Pinkster, toen de Prins u een gat in het
hoofd geslagen had omdat gy zyn vader by een 
liedjeszanger van Windsor vergeleken had; toen hebt gy
my gezworen, terwyl ik uwe wond uitwaschte, dat gy my
zoud trouwen, en my tot Mevrouw uwe gemaalin maaken.
Durft gy dat ontkennen? Kwam buurvrouw Kaatje, de
slagersvrouw, toen niet by ons in, en noemde zy my niet
Peetje Quickly? toen zy kwam om een mutsje azyn te borg
te haalen, en ons vertelde, dat zy een lekker zootje
mosselen had; toen gy verlangde eenigen daarvan te
eeten; waarop ik u zeide, dat die kwaad waren voor eene
versche wond; en hebt gy toen niet gezegd, toen zy de
trappen was afgegaan, dat gy my verzocht, my met zulk
slecht volk niet meer gemeen te maaken, zeggende, dat
zy my binnen kort Mevrouw zouden noemen? En hebt gy my
toen niet gekust, en my verzocht, dat ik u dertig
shillings zou leenen; ik verg u nu op uw bybeleed;
ontken het, zo gy durft.
FALSTAFF.
    Mylord, dit is eene arme krankzinnige ziel; die
door de geheele stad op en neder gaat vertellen, dat
haar oudste zoon volmaakt naar u gelykt. Zy heeft in
een goed doen gezeten, maar de armoede heeft haar
krankzinnig gemaakt. Maar, wat deeze malle dienaars
betreft, ik verzoek onderdaaniglyk, dat my daaromtrent
vergoeding mooge gegeven worden.
LORD-OPPERRECHTER.
    Sir Johan! Sir Johan! ik weet zeer wel, dat gy
gewoon zyt de waarheid te verdraaijen. Geen stout
gelaat, of de menigte van woorden, die met eene
[p. 221]
meer dan onbehoorlyke onbeschaamdheid uit uw mond komt,
kan my wederhouden van een billyk onderzoek. Ik weet,
dat gy het ligtverleidelyk hart van deeze vrouw laagen
gelegd hebt.
WAARDIN.
    Ja, dat is waar, Mylord, op myne eer.
LORD-OPPERRECHTER.
    Eilieve, zwyg toch stil. (Tegen Falstaff.) Betaal
haar het geld, dat gy haar schuldig zyt, en los de
schande af, die gy haar hebt aangedaan; het een kunt gy
doen met gereed geld, en het ander met gereed berouw.
FALSTAFF.
    Mylord, ik kan deeze verwyting niet laaten
voorbygaan zonder daarop te antwoorden. Gy noemt eene
edele stoutmoedigheid eene onbehoorlyke
onbeschaamdheid; wanneer iemand vleijen wil, en
stilzwygen, dan is hy een braaf man. Neen, Mylord, myn
schuldige plicht buitengesloten, ik begeer uw vleijer
niet te weezen; ik zeg u rechtuit, dat ik begeer
ontslagen te worden van deeze Gerechtsdienaars, dewyl
ik in  s Konings dienst eene zaak te verrichten heb,
die den uitersten spoed vereischt.
LORD-OPPERRECHTER.
    Gy spreekt als iemand, die gerechtigd is om kwaad
te doen; maar geef antwoord gelyk het aan iemand van
uwen rang voegt, en voldoe deeze arme vrouw.
FALSTAFF, (de Waardin ter zyde roepende.)
    Kom hier.
[p. 222]
DERDE TOONEEL.

DE VOORIGEN, GOWER.
LORD OPPERRECHTER.
    Welk nieuws, Mynheer Gower?
GOWER.
    De Koning, Mylord, en Hendrik Prins van Wales zyn
naby, het overige zal dit papier u zeggen.
FALSTAFF. (tegen de Waardin.)
    Zo waar als ik een edelman ben....
WAARDIN.
    o, Dat hebt gy al meer gezegd.
FALSTAFF.
    Zo waar als ik een edelman ben, zeg ik u.... Kom,
kom, geen woord meer.
WAARDIN.
    By die hemelsche aarde, waarop ik hier treed, dan
ben ik genoodzaakt om myn tinnegoed, en de tapyten van
myn eetkamer te gaan verpanden.
FALSTAFF.
    Glazen, glazen zyn alleen maar noodig om uit te
drinken, en wat (de tapyten van) uwe muuren betreft,
dan is een aartig luchtig grapje, of de historie van
den verloren zoon, of eene Hoogduitsche jagt in
waterverw, duizendmaal meer waerd dan die bedgordynen,
en die van de motten doorknaagde tapyten. Laat het tien
ponden weezen, zo gy het kunt doen. Kom, kom, als gy
zulke kuuren niet had, dan was  er geen beter wyf in
Engeland. Loop heen, wasch uw aangezicht af, en trek
uwe actie in. Kom, gy moet tegen my niet in zulk een
knorrig humeur zyn; kent gy my dan niet? Kom, kom, ik
weet wel dat men u daartoe heeft opgestookt.
[p. 223]
WAARDIN.
    Eilieve, Sir Johan, laat het twintig Nobels zyn;
het zou my spyten als ik myn huisraad moest verzetten,
waarlyk, in goeden ernst.
FALSTAFF.
    Nu, laat dat daar, ik zal een ander middel zien te
vinden; gy zyt toch altoos een gekkinnetje.
WAARDIN.
    Wel, gy zult het hebben, al zou ik ook myn kleed
daarvoor verpanden. Ik hoop immers, dat gy deezen avond
by my zult komen eeten. Gy zult my dan alles te gelyk
betaalen?
FALSTAFF.
    Zo waar als ik leef!  (Tegen de Gerechtsdienaars.)
Gaat met haar, gaat met haar; maakt voort, maakt voort!
WAARDIN.
    Wilt gy Doll Tearsheet mede ten eeten hebben.
FALSTAFF.
    Geen woord meer. Laat haar komen. (De Waardin en de
Gerechtsdienaars vertrekken.)
LORD-OPPERRECHTER.
    Ik heb beter nieuws gehoord.
FALSTAFF.
    En wat is dat voor nieuws, myn waarde Lord?
LORD-OPPERRECHTER.
    Waar heeft de Koning deezen voorleden nacht
geslapen?
GOWER.
    Te Basingstoke, Mylord.
FALSTAFF.
    Ik hoop immers, Mylord, dat alles wel is? Wat is
toch het nieuws, Mylord?
LORD-OPPERRECHTER.
    Komt hy met zyn geheel leger terug?
GOWER.
    Neen, vyftienhonderd man te voet, en vyfhon-
[p. 224]
derd ruiters zyn afgetrokken naar Mylord van Lancaster,
tegen Northumberland en den Aartsbisschop.
FALSTAFF.
    Komt de Koning terug uit Wales, myn edele Lord?
LORD-OPPERRECHTER.
    Ik zal u op het oogenblik brieven medegeeven. Kom,
gaa met my, Mynheer Gower.
FALSTAFF.
    Mylord.....
LORD-OPPERRECHTER.
    Wat wilt gy?
FALSTAFF.
    Vriend Gower, mag ik u verzoeken om het middagmaal
met my te gaan houden?
GOWER.
    Ik moet met Mylord medegaan, en derhalven bedank ik
u, myn goede Sir Johan.
LORD-OPPERRECHTER.
    Sir Johan, gy vertoeft hier veel te lang, daar het
uwe zaak is om op het land soldaaten te gaan werven.
FALSTAFF.
    Vriend Gower, wilt gy dan deezen avond met my
eeten?
LORD-OPPERRECHTER.
    Welk een zotte meester heeft u deeze manieren
geleerd, Sir Johan.
FALSTAFF.
    Vriend Gower, indien die my niet welstaan, dan is
het een zot geweest, die my dezelve geleerd heeft. Dit
is de rechte fraaiheid van het schermen, Mylord, stoot
om stoot, en zo wel af te komen.
LORD-OPPERRECHTER.
    Nu, de Hemel verlichte u! Gy zyt een groote gek. (
Zy vertrekken.)
[p. 225]
VIERDE TOONEEL.

PRINS HENDRIK, POINS.
PRINS HENDRIK.
    Geloof my, ik ben bovenmaate vermoeid.
POINS.
    Is het zo ver gekomen? Ik heb altoos gedacht, dat
de vermoeidheid nooit iemand van eene zo hooge geboorte
durfde aantasten.
PRINS HENDRIK.
    Zy heeft het echter my gedaan, ofschoon dit te
bekennen de gesteldheid myner grootheid doet
verkleuren. Schynt het geene laagheid in my te zyn, dat
ik naar dun bier verlang?
POINS.
    Wel een Prins behoorde niet zo slecht gestudeerd te
zyn, dat hy nog aan eene zo flaauwe compositie kon
denken.
PRINS HENDRIK.
    Dan is waarschynlyk myn lust ook van geene
vorstelyke afkomst, want, op myne eer, ik denk
tegenwoordig aan dat onnozel ding, aan het dun bier.
Maar, waarachtig, deeze vernederende bedenkingen maaken
my kwaad vriend met myne grootheid. Welk eene schande
is het voor my, dat ik my uwen naam herinner? of morgen
uw aangezicht herken? of dat ik oplet, hoeveel paaren
zyden kousen gy hebt, [te weeten deeze, en dan die,
welke perzik-kleurd plegten te weezen,] of dat ik den
inventaris van uwe hemden opmaak; teweeten één ten
overvloede, en één voor het gebruik; maar dit weet de
herbergier uit de kaatsbaan beter dan ik, want daar
gaat eene zeer laage ebbe van linnen by u, wanneer gy
daar de raket niet handelt; hetgeen gy nu in langen tyd
niet gedaan hebt, om dat uwe overige Nederlanden eene
[p. 226]
zaamenzweering gemaakt hebben om uw Holland op te
eeten.
POINS.
    Hoe kwaalyk komt het overeen, dat gy, na zo zwaar
werk gedaan te hebben, zo ligt praat! Zeg my eens,
welke braave jonge Prinsen zouden dit doen, wanneer hun
vader zo ziek was als de uwe thans is?
PRINS HENDRIK.
    Zal ik u eens iets zeggen, Poins.
POINS.
    Ja, maar laat het wat goeds weezen.
PRINS HENDRIK.
    Het zal goed genoeg zyn voor vernuften van geen 
grooter rang dan het uwe.
POINS.
    Gaa uwen gang; ik staa gereed om alles af te
wachten, dat gy my zeggen zult.
PRINS HENDRIK.
    Nu, dan zal ik u zeggen, dat het my niet voegt
droevig te weezen nu myn Vader ziek is, ofschoon ik aan
u zou kunnen zeggen, als aan iemand, dien het my
behaagt, by gebrek van een beteren, myn vriend te
noemen, dat ik droevig zou kunnen zyn,* en wel zeer
droevig.
POINS.
    Ja, wel zeer droevig over zulk eene oorzaak.
PRINS HENDRIK.
    Op myne eer, gy denkt, dat ik reeds zo ver ben in
het Duivels-boek als gy en Falstaff, in styfkoppigheid
en volharding. Het einde zal het uitwyzen. Maar ik kan
u zeggen, dat myn hart inwendig bloed, omdat myn Vader
zo ziek is; doch dat het my, dewyl ik zulk slecht
gezelschap verkozen heb als het uwe, met recht alle
uiterlyke vertooning van droefheid verbied.
POINS.
    Om welke rede?
[p. 227]
PRINS HENDRIK.
    Wat zoud gy van my denken, wanneer ik nu schreide?
POINS.
    Ik zou denken, dat gy recht een Vorstelyke
Huichelaar waart.
PRINS HENDRIK.
    En dit zouden alle menschen denken; en gy zyt een
gelukkige knaap, omdat gy juist zo denkt gelyk alle
menschen denken. De gedachten van geen mensch in de
waereld volgen beter den breeden weg dan de uwe.
Inderdaad, alle menschen zouden denken, dat ik een
huichelaar was. En wat beweegt uwen recht eerwaerdigen
geest om zo te denken?
POINS.
    Wat? dat gy u getoond hebt als geheel ongebonden,
en als ingeënt op Falstaff.
PRINS HENDRIK.
    En op u.
POINS.
    Neen, neen, zo waar als ik leef, ik staa in een 
zeer goeden naam, dit kan ik met myne eigen ooren
hooren, het ergst, dat men van my kan zeggen, is, dat
ik een jonger broeder ben, en dat ik een knaap ben, die
vaardig ter hand is, en deeze twee dingen kan ik niet
verhelpen, dat wil ik wel bekennen. Zie, zie, daar komt
Bardolph.
PRINS HENDRIK.
    Met den Pagie, dien ik aan Falstaff gegeven heb; hy
heeft hem van my gekregen als een christenmensch, en,
zie maar eens, of die dikke rekel hem niet in een aap
veranderd heeft.
[p. 228]
VYFDE TOONEEL.

DE VOORIGEN, BARDOLPH, PAGIE
BARDOLPH.
    God behoede uwe Genade!
PRINS HENDRIK.
    En de uwe, hoogedele Bardolph.
BARDOLPH, (tegen de Pagie.)
    Kom dan hier, deugdzaame ezel, schaamachtige gek!
waarom bloost gy? welk een verwyfde schildknaap zyt gy
geworden? Is het dan eene zo groote zaak eene
twee-mingelens-kan de maagdom te ontneemen?
PAGIE
    Hy riep my zo even, Mylord, door een rood
tralievenster, en ik kon niets van zyn aangezicht
onderscheiden van de traliën; eindelyk kreeg ik evenwel
zyne oogen in het gezicht, en toen scheen het my toe,
eveneens als of hy twee gaten in den rooden onderrok
van het bierwyf had gemaakt, en dat hy daar door keek.
PRINS HENDRIK.
    Heeft de knaap niet al geleerd?
BARDOLPH.
    Loop heen, hoerekind, babbelaar, loop heen.
PAGIE
    Loop heen, ondeugende droom van Althea, loop heen.
PRINS HENDRIK.
    Onderrecht ons, knaap. Wat is dat voor een droom,
knaap?
PAGIE
    Wel, Mylord, Althea droomde, dat zy in de kraam
beviel van eene brandende fakkel; en daarom noem ik hem
haar droom.
[p. 229]
PRINS HENDRIK.
    Dat is eene uitlegging, die wel eene kroon waerdig
is. Daar is het, knaap. (Hy geeft geld aan den Pagie.)
POINS.
    O dat deeze schoone bloezem voor ongedierte mogt
bewaard blyven! Daar is een zes-stuivers-stuk om u
daarvoor te bewaaren.
BARDOLPH.
    Indien gy niet maakt, dat hy met u gehangen word,
dan zult gy de galg te kort doen.
PRINS HENDRIK.
    En hoe maakt het uw Heer, Bardolph?
BARDOLPH.
    Zeer wel, Mylord. Hy heeft de komst van uwe Genade
in de stad vernomen. Hier is een brief voor u.
PRINS HENDRIK.
    Met behoorlyken eerbied overgegeven;  en hoe vaart
uw Heer, die Sint-Martens-dag?
BARDOLPH.
    Naar het lichaam wel, Mylord.
POINS.
    Zeer wel, maar zyn onsterflyk deel heeft een Doctor
van nooden; maar, dat kan niet scheelen, want, schoon
dat ziek is, het sterft echter niet.
PRINS HENDRIK.
    Ik vergun dien vleeschklomp, dat hy zo gemeenzaam
met my is als myn hond; en hy houd ook zyne plaats;
want, zie maar eens hoe hy schryft.
POINS (leest.)
     Johan Falstaff, Ridder,  Ieder mensch moet dit
weeten, zo dikwyls als hy maar gelegenheid heeft om
zich zelven te noemen; even gelyk zy, die nabestaanden
van den Koning zyn; want die snyden zich nimmer in den
vinger, of zy zeggen:  Daar is bloed van den Koning
gestort.  Hoe meent gy dat? vraagt dan iemand, die dit
niet begrypt;
[p. 230]
en het antwoord is zo vaardig als de hoed van een man,
die geld ter leen vraagt:  Ik ben een arme neef van den
Koning, Mynheer. 
PRINS HENDRIK.
    Ja, men wil met geweld onze bloedverwant zyn, al
zou men het ook van Japhet af ophaalen. Maar, gaa voort
met den brief.
POINS.
     Johan Falstaff, Ridder, aan den zoon des Konings,
die de naaste aan zyn Vader is, Hendrik Prins van
Wales, salut. Hoe, dit schynt wel eene publicatie.
PRINS HENDRIK.
    Stil.
POINS, (voortleezende.)
     Ik zal de achtbaare Romeinen in kortheid na volgen
 Hy meent hier zekerlyk in kortheid van adem, in
aêmborstigheid.  Ik beveel my aan u, ik beveel u aan,
en ik verlaat u. Wees niet te gemeenzaam met Poins,
want hy maakt zulk een misbruik van uwe gunstbewyzen,
dat hy zweert, dat gy met Pieternel zyne zuster zult
trouwen. Toon berouw als gy ledigen tyd hebt, en hier
mede, vaarwel. Ik ben de uwe by ja en neen; dat is
zoveel te zeggen, als, gelyk gy hem wilt gebruiken. Jan
Falstaff, by myne gemeenzaame vrienden; Johan Falstaff,
by myne broeders en zusters, en Sir Johan Falstaff, by
geheel Europa.  Mylord, ik zal dien brief in secq
doopen, en laaten hem dien dan opeeten.
PRINS HENDRIK.
    Dan wilt gy hem veele van zyne eigen woorden weder
doen inslikken. Maar, zegt gy dit van my, Ned? Zou ik
met uwe zuster trouwen?
POINS.
    Ik wenschte wel, dat de meid geene slechtere party
deed; maar ik heb het nooit gezegd.
[p. 231]
PRINS HENDRIK.
    Nu staan wy hier zo den gek te steeken met den tyd,
en de geesten der wyzen zitten in de wolken ons uit te
lachen. (Tegen Bardolph) is uw Heer hier in London?
BARDOLPH.
    Ja, Mylord.
PRINS HENDRIK.
    Waar eet hy deezen avond? Vreet het oud zwyn in het
oud varkenshok?
BARDOLPH.
    Op de oude plaats, Mylord, in Eastcheap.
PRINS HENDRIK.
    Met welk gezelschap?
PAGIE.
    Met Ephesiërs, Mylord, van de oude Kerk.
PRINS HENDRIK.
    Eeten  er ook eenige vrouwen met hem?
PAGIE.
    Geene andere, Mylord, dan de oude vrouw Quickly, en
Juffer Doll Tearsheet.
PRINS HENDRIK.
    Wat is dat voor eene heidin?
PAGIE.
    Een knap vrouwspersoon, Mylord, en eene
bloedverwante van myn Heer.
PRINS HENDRIK.
    Juist zulk eene bloedverwante, denk ik, als de
dorpskoeijen met de stadsbullen zyn. Willen wy hen eens
stil gaan verrassen onder het eeten, Ned?
POINS.
    Ik ben uwe schaduw, Mylord, ik volg u overal.
PRINS HENDRIK.
    Hoort hier, knaapen; gy Pagie, en gy Bardolph, zegt
geen woord tegen uw Heer, dat ik reeds in de stad
gekomen ben. Daar hebt gy wat voor uw stilzwygen.
[p. 232]
BARDOLPH.
    Ik heb geene tong, Milord.
PAGIE
    En wat de myne betreft ik zal die wel weeten te
bedwingen, Mylord.
PRINS HENDRIK.
    Vaart wel, en gaat heen. Die Doll Tearsheet moet
voorzeker een gemeene weg weezen.
POINS.
    Ja voorzeker zo gemeen als de weg tusschen
Sint-Albans en London.
PRINS HENDRIK.
    Hoe zullen wy deezen avond Falstaff best in zyne
waare kleur kunnen zien, zonder zelven gezien te
worden?
POINS.
    Wy moeten twee lederen buisjes en voorschooten
aandoen, en hem aan de tafel bedienen als oppassers.
PRINS HENDRIK.
    Van een God in een stier eene laage vernedering!
dit was het geval van Jupiter. Van een Prins tot een 
kelderknecht, eene laage gedaantewisseling; dit zal het
myne zyn. Want in alle dingen moet het ontwerp deszelfs
dwaasheid evenaaren. Volg my, Ned. (Zy vertrekken.)
ZESDE TOONEEL.

Het Tooneel is op het Kasteel van den Graaf van
Northumberland.
NORTHUMBERLAND, LADY NORTHUMBERLAND, LADY PERCY.
NORTHUMBERLAND.
    Ik bid u, geliefde Gemaalin, en waarde Dochter,
[p. 233]
laat myne onaangenaame bezigheden den vrijën loop.
Neemt toch het gelaat niet aan van deeze tyden, en
weest niet lastig, gelyk zy voor Percy.
LADY NORTHUMBERLAND.
    Ik heb het opgegeven; ik zal niets meer zeggen; doe
dat gy wilt; laat uwe wysheid uwe leidster zyn.
NORTHUMBERLAND.
    Helaas! waarde Gemaalin, myne eer is verpand, en
niets dan myn optogt kan die lossen.
LADY PERCY.
    Ach, Vader! trek toch, in Gods naam, niet in deezen
kryg. Daar is een tyd geweest, dat gy uw woord gebroken
hebt, toen gy naauwer betrekking daartoe had dan nu;
toen uw eigen Percy, myn tedergeliefde Hendrik zo
menigmaal zyne oogen noordwaarts wendde, om zyn Vader
met deszelfs hulpbenden te zien aankomen; maar dit
heeft hy lang te vergeefs gedaan! Wat heeft u toch
bewogen om toen thuis te blyven? Daar was de eer van
twee te verliezen; de uwe, en die van uw zoon. Wat de
uwe betreft, ik wensch, dat een hemelsche glans aan
dezelve luister mooge byzetten! En, wat aangaat de
zyne; dezelve scheen van hem af als de zon in het
blaauw gewelf des hemels; en derzelver licht spoorde de
geheele Ridderschap van Engeland aan om dappere daaden
te doen. Hy was inderdaad de spiegel waarnaar de jonge
edellieden zich kleedden. Daar waren geene beenen, die
zynen gang niet navolgden; en de radde spraak, die de
natuur hem als een gebrek gegeven had, wierd de spraak
der helden; want allen, die zacht en langzaam konden
spreeken, verkeerden hunne begaafdheid in een misbruik
om naar hem te gelyken. Zodat hy in spraak; en gang; in
leefwyze, en in aangenaame aandoeningen, in de
krygswetten, en in de gesteldheid van het bloed, het
doelwit, en de kyker was, het boek en de copy, waarnaar
anderen zich gedroegen. En hem, dien verwonderlyken
man, dat wonder der helden, hem,
[p. 234]
die voor niemand behoefde te wyken, hebt gy gedwongen
te wyken door hem niet te ondersteunen; hem hebt gy
overgelaten om tot zyne schade den verschrikkelyken
krygsgod onder de oogen te zien, en een grond te
betwisten, daar niets weerbaar scheen dan de naam van
Hotspur. Dus hebt gy hem verlaten. o Doe toch nimmer
zyne schim dit ongelyk aan, dat gy kiescher en
naauwgezetter op uwe eer zyt jegens anderen dan jegens
hem. Laat hen alleen (stryden); de Lord-Marschalk en de
Aartsbisschop zyn magtig. Indien myn waarde Hendrik
slechts de helft van die magt had gehad, dan zou ik nog
op deezen dag, hem aan den hals hangende, met hem over
de dood van Monmouth hebben kunnen spreeken.
NORTHUMBERLAND.
    Bedwing uw hart, waarde dochter, gy beneemt my den
moed met oude overdenkingen door jammerklagten nieuw te
maaken. Maar ik moet daar het gevaar te gemoet gaan, of
het zal my in eene andere plaats komen opzoeken, en my
slechter voorzien vinden.
LADY NORTHUMBERLAND.
    Vlucht naar Schotland, zolang tot dat de Edelen en
het gewapend Volk eene kleine proef van hun vermogen
zullen genomen hebben.
LADY PERCY.
    Indien zy veld winnen, en voordeel op den Koning
behaalen, voeg u dan by hen, als eene staalen* rib om
de sterkte nog sterker te maaken. Maar, om alles, dat
ons lief is, laaten zy eerst alleen hunne krachten
beproeven. Dit heeft uw zoon ook gedaan, gy hebt dat
toegelaten; hierdoor ben ik weduw geworden; en nooit
zal ik lang genoeg leeven, om uit myne oogen op het
herdenken te regenen, om hetzelve te doen uitspruiten
en opgroeijen tot aan den hemel toe, ter nagedachtenis
van myn edelen gemaal.
[p. 235]
NORTHUMBERLAND.
    Komt, gaat met my naar binnen. Het gaat met myn
hart even als met het watergety; als het op het hoogst
gekomen is, dan staat het eenigen tyd stil, en vloeit
noch naar den eenen, noch naar den anderen kant. Ik zou
gaarne willen optrekken om my by den Aartsbisschop te
vervoegen, maar veele duizend redenen houden my terug,
Ik zal besluiten naar Schotland (te gaan), daar zal ik
blyven, tot dat de tyd en voordeeliger omstandigheden
myne tegenwoordigheid zullen vorderen. (Zy vertrekken.)
ZEVENDE TOONEEL.

Het Tooneel is in de Herberg het Zwynshoofd in
Eastcheap.
TWEE OPPASSERS.
EERSTE OPPASSER.
    Wat drommel hebt gy daar op de tafel gebragt,
Sint-Jans Appelen? Gy weet immers, dat Sir Johan geen 
Jan appel verdraagen kan.
TWEEDE OPPASSER.
    De droes! gy hebt gelyk. De Prins zette eens een
bord met Sint Jans Appelen voor hem, en zeide toen
tegen hem, dat  er nu vyf Sirs Johans meer waren, en
vervolgens, zyn hoed afneemende, zeide hy.  Nu zal ik
myn afscheid neemen van deeze zes, uitgedroogde, ronde,
oude, en verlepte ridders. Dit trof hem tot in de ziel,
maar hy heeft dat vergeten.
EERSTE OPPASSER.
    Nu dan, dek de tafel, en breng die (appelen)
beneden, en zie of gy de troep van Sneak kunt vinden;
Juffer Tearsheet mag gaarne muziek hoo-
[p. 236]
ren. Haast u!  de kamer, daar zy zitten, is al te heet,
zy zullen op het oogenblik wel hier komen.
TWEEDE OPPASSER.
    Zeg eens, kameraat, aanstonds zullen de Prins en de
Heer Poins hier zyn, en zy zullen twee lederen buisjes
en voorschooten aantrekken. Bardolph heeft het gezegd.
EERSTE OPPASSER.
    Dan zal hier oud feest gehouden worden; dat zal een
mooije zet zyn.
TWEEDE OPPASSER.
    Ik zal gaan zien, of ik Sneak kan vinden.
        (Zy vertrekken.)
AGTSTE TOONEEL.

DE WAARDIN, DOLL TEARSHEET, en een weinig laater
FALSTAFF.
DE WAARDIN.
    Op myne eer, myn hartje, my dunkt gy zyt nu in een
zeer goed humeur, uw polsje slaat zo buitengemeen wel
als men ooit zou kunnen wenschen, en ik verzeker u, dat
uwe kleur zo rood is als eene roos; maar waarlyk, gy
hebt een weinig te veel Canarie-Secq gedronken, en dat
is een zeer doordringende wyn; hy doortrekt het bloed,
eer men kan zeggen?  Wat is dat: Hoe hebt gy het nu?
DOLL TEARSHEET.
    Beter dan het geweest is, Hem!
DE WAARDIN.
    Zo, dat is braaf gezegd. Een goed hart is goud
waerd. Zie, daar komt Sir Johan.
FALSTAFF, (zingende).
     Toen Arthur eerst in  t Hof  gooi de water-
[p. 237]
pot uit   hy was een braave  Hoe gaat het Juffer Doll?
DE WAARDIN.
    Zy is ziek van de warmte; inderdaad.
FALSTAFF.
    Zo gaat het met haare gantsche Sexe; wanneer zy
eens in de warmte komen, dan zyn zy ziek.
DOLL TEARSHEET.
    o Vuile rekel, is dat alle de troost, dien gy my
geeft?
FALSTAFF.
    Gy maakt al vette rekels, Doll.
DOLL TEARSHEET.
    Maak ik die! Gulzigheid en ziektens maaken die, ik
niet.
FALSTAFF.
    Als de kok de gulzigheid bevordert, dan bevordert
gy de ziektens, Doll; wy krygen het van u, Doll, wy
krygen het van u, wees daarvan verzekerd; op myne eer,
wy krygen het van u.
DOLL TEARSHEET.
    Ja, onze gouden kettingen, en onze juweelen.  
Verhang u, vuile rekel, verhang u!
DE WAARDIN.
    By myne ziel, dat is weder het oude doen; gy beiden
zyt nooit by elkanderen, of daar is rusie, gy zyt
beiden zo roestig als twee stukken uitgedroogd geroost
brood, gy kunt elkanders zwakheden niet verdraagen.
Wat, duivekater! een van beiden moet draagen; en dat
moet gy doen, Doll; gy zyt het zwakste vat, of gelyk
men zegt, het ledigste vat.
DOLL TEARSHEET.
    Kan dan een ledig vat zulk een plomp vol okshoofd
draagen? Daar is eene geheele koopmans laading van
Bordeaux in hem gestouwd; men heeft nog nooit een schip
gezien, wiens hol beter gestouwd was. Kom, Jan, ik wil
goed vriend met u zyn.  Gy gaat naar
[p. 238]
den oorlog, en geen mensch laat  er zich iets aan
gelegen leggen, of men u zal weder zien of niet.
NEGENDE TOONEEL.

DE VOORIGEN, EEN OPPASSER.
DE OPPASSER.
    Sir Johan, de Vaandrig Pistol is beneden, en
begeert u te spreeken.
DOLL TEARSHEET.
    Hang op dien rusiemaaker, laat hem niet hier komen,
het is de schurkachtigste vuilbek van gantsch Engeland.
DE WAARDIN.
    Indien hy een rusiemaaker is, laat hem dan niet
hier komen. Neen, waarachtig niet; ik moet onder myne
buuren leeven; ik wil geene rusiemaakers hebben. Ik
staa, zelfs by de braafste lieden, in een goeden naam.
Sluit de deur, hier moogen geene rusiemaakers inkomen,
ik heb te lang geleefd om nu rusiemaakers in huis te
hebben. sluit de deur, zeg ik u.
FALSTAFF.
    Wilt gy my hooren, Hospita?  
DE WAARDIN.
    Ik bid u, wees maar gerust, Sir Johan, geene
rusiemaakers moogen hier in komen.
FALSTAFF.
    Hoor my toch:  het is myn vaandrig.
DE WAARDIN.
    Wisjewasjes, Sir Johan, maak my dat niet wys; uw
Vaandrig de rusiemaaker komt niet in myn huis. Ik was
onderdaags voor den Heer Commissaris Tisick, en die
zeide tegen my,  het is nog niet langer geleden dan
voorleden woensdag   Buurvrouw Quickly, zeide hy daar
de Heer Dumb
[p. 239]
de Domine van onze wyk by was,  ontfang alleen de
menschen die geschikt zyn, want, zeide hy,  gy zyt in
een slechten naam; nu ik weet wel, waarom hy dat zeide,
 en zeide hy,  gy zyt eene braave vrouw, en waarvan men
goede gedachten heeft, en wees daarom op uwe hoede
welke gasten gy ontfangt. Ontfang, zeide hy,  geene
rusiemaakers.  Daar komt ook niet een in myn huis. Gy
zoud u kruisen en zegenen; als gy gehoord had wat hy
zeide. Neen ik wil geene rusiemaakers hebben.
FALSTAF.
    Hy is geen rusiemaaker, vrouw; op myne eer hy is
een makke beursgaarder; gy kunt hem zo gerust streelen
als een windhondje; hy zou geene rusie zoeken tegen
eene kalkoensche hen; wanneer zy slechts haare veêren
tot teken van boosheid tegen hem opzette. Roep hem
boven, Oppasser.
DE WAARDIN.
    Een deurwaarder, zegt gy? Nu, ik wil voor geen 
fatsoenlyk man myne deur sluiten en ook niet voor een 
deurwaerder; maar ik houd niet van rusie maaken, op
myne eer niet; ik ontstel als ik het woord rusiemaaker
maar hoor noemen. Voelt maar eens, vrienden, hoe ik
beef, ziet gy wel? ik verzeker het u.
DOLL TEARSHEET.
    Zo doet gy, Hospita.
DE WAARDIN.
    Niet waar? Ja, waarlyk, wel doe ik, ik beef als een
abeelenblad. Ik kan geene rusiemaakers dulden.
[p. 240]
TIENDE TOONEEL.

DE VOORIGEN, PISTOL, BARDOLPH, PAGIE.
PISTOL.
    Weest gegroet, Sir Johan.
FALSTAFF.
    Welkom, Vaandrig Pistol, Kom hier, Pistol, ik geef
vuur op u uit een bokaal met Secq, gy kunt dan
naderhand op de Hospita vuur geeven.
PISTOL.
    Ik zal vuur op haar geeven, Sir Johan, met twee
kogels.
FALSTAFF.
    Zy is pistool-proefhoudende, vriend, gy zoud haar
niet ligt kwetsen.
DE WAARDIN.
    Kom, kom, ik wil geene proefjes of geene kogels
drinken; ik wil ten gevalle van niemand meer drinken
dan my goed doen kan. Ik.....
PISTOL.
    Dan op u Juffer Doortje, dan zal ik op u vuur
geeven.
DOLL TEARSHEET.
    Op my vuur geeven! Ik vervloek u, schurfde hond! Gy
naakte, laage, schurkachtige, hemdelooze dobbelaar.
Scheer u, pokkige rekel, scheer u, ik ben een kluifje
voor uw Heer.
PISTOL.
    Ik ken u wel, Juffer Doortje.
DOLL TEARSHEET.
    Scheer u, schurk; weg beurzensnyder, weg rottig
aanhangsel. Ik zweer u by deezen wyn, dat ik dit mes in
uw pokkigen bast zal stooten, zo gy langer voortgaat
met my den beest te willen speelen. Weg,
[p. 241]
scharrebiers-rekel, weg verlepte klungel! Gy!  Zedert
wanneer kent gy my?  Hoe! wat zie ik, met nessels op de
schouders? Wel, dat is wat groots!
PISTOL.
    Daarvoor zal ik u den kraag van den hals haalen.
FALSTAFF.
    Niet meer, Pistol; ik wil niet, dat gy hier leven
zult maaken. Verwyder u van ons gezelschap, Pistol.
DE WAARDIN.
    Och, neen, myn goede Kapitein Pistol; hier niet,
myn lieve Kapitein Pistol.
DOLL TEARSHEET.
    Kapitein! wel, gy vervloekte dobbelaar, schaamt gy
u niet, dat gy u Kapitein laat noemen? Indien de
Kapiteins van myne gedachten waren, dan zouden zy u
eens helder afrossen, omdat gy hunnen naam aanneemt
vóór dat gy dien verkregen hebt, Gy Kapitein, gy
verachtelyke slaaf! en om welke dappere daaden? om dat
gy misschien eens eene arme hoer in een bordeel den
kraag van den hals gescheurd hebt?  Hy Kapitein! Hang
op den rekel, hy leeft enkel van half verrotte pruimen,
en uitgedroogde korsten brood. Hy Kapitein! Zulke
schurken zullen het woord Kapitein nog zo verachtelyk
maaken als het* woord gebruiken, dat een zeer goed
woord was, vóór dat het in een kwaaden zin gebruikt
wierd.
BARDOLPH.
    Ik bid u, gaa naar beneden, myn goede Vaandrig.
FALSTAFF.
    Hoor eens hier, Juffer Doortje.
PISTOL.
    Neen, ik (gaa) niet. Ik zal u wat zeggen, Corporaal
Bardolph,  ik zou haar wel willen verscheuren.  Ik zal
my aan haar wreeken.
PAGIE.
    Ik bid u, gaa naar beneden.
[p. 242]
PISTOL.
    Ik wil haar veel liever verdoemd zien in het
vervloekt meer van Pluto, in den helschen afgrond, daar
de Erebus en alle deszelfs pynigingen huisvesten. Haalt
touw en blok hier, zeg ik; naar beneden, rekels, naar
beneden! Naar beneden schurken, hebben wy Hirene hier
niet?
DE WAARDIN.
    Op myn woord, Kapitein Piesel, ik bid u houd u toch
stil, het is reeds laat, ik bid u onderdruk toch uwe
gramschap.
PISTOL.
    Wel, dat zyn waarachtig al aartige kuuren. Zullen
dan lastpaarden, en schraal-gevoerde knollen van Asiën,
die niet meer dan dertig mylen daags kunnen gaan, gelyk
gesteld worden met Caesars en met Cannibals, en
Trojaansche Grieken? Neen laaten zy veel liever
verdoemd zyn met Koning Cerberus, en laaten de wolken
brullen. Zullen wy ons geluk verkyken om beuzelingen?
DE WAARDIN.
    Gaa toch heen, myn goede Vaandrig. Dat zal weder op
nieuw op rusie uitkomen.
PISTOL.
    Laaten menschen sterven als honden; geef kroonen
weg als spelden; hebben wy Hirene hier niet?
DE WAARDIN.
    Op myn woord van eer, Kapitein, zulk een mensch is
niet hier. Wat duivekater! denkt gy, dat ik haar
verzaaken zou? Ik bid u houd uwe rust.
PISTOL.
    Voed u dan, en word vet, myne schoone Calipolis;
kom, geef my wat secq. (Hy zingt) Si fortuna me
tormenta, il sperare me contenta. Vreezen wy voor eene
laag? Neen, laat de vyand vuur geeven; geef secq; en
gy, myn lieveling, leg daar. (Hy legt zyn zwaard neder.
) Komen wy hier om enkel plaats te vullen, en
nietsbeduidende etcaetera s te zyn?
[p. 243]
FALSTAFF.
    Pistol, ik zou gaarne een weinig rust willen
hebben.
PISTOL.
    Waarde Ridder, ik kus u het vuistje. Hoe! wy hebben
de zevenstar immers gezien.
DOLL TEARSHEET.
    Smyt hem naar de zevenstar, ik kan dien
smachterigen schurk niet langer dulden.
PISTOL.
    Smyt hem naar de zevenstar, net of wy dat
galgegespuis niet kenden?
FALSTAFF.
    Gooi hem weg, Bardolph, even als een kwaade
schelling. Als hy hier niets doet dan nietswaerdige
dingen spreeken, dan zal hy hier ook niets zyn.
BARDOLPH, (tegen Pistol)
    Kom, gaa de trappen af.
PISTOL.
    Hoe, zullen wy gewond worden? zullen wy bloed
storten? Laat dan de dood my in slaap wiegen, en myne
droevige dagen verkorten! Laaten dan diepe,
verschrikkelyke, en gaapende wonden de draaden der drie
Gezusters onttwynen. Kom, Atropos! (Hy vat zyn zwaard
weder op.)
DE WAARDIN.
    Dat ziet  er hier fraai uit.
FALSTAFF.
    Geef my myn degen, knaap.
DOLL TEARSHEET.
    Ik bid u, Jantje, trek toch niet van leêr, trek
niet.
FALSTAFF.
    Marsch, de trappen af. (Hy trekt zyn degen, en
jaagt Pistol uit de kamer.)
DE WAARDIN.
    Dat is hier een mooi leven; ik zou het liever
vervloeken langer herberg te houden, dan zoveel
schrikken en angsten uit te staan. Zo, zo, daar zullen
nog moorden en doodslagen van komen, dat wil ik wel
[p. 244]
verzekeren. Ach! ach! steekt toch uwe bloote degens op!
steekt toch op!
DOLL TEARSHEET.
    Ik bid u, Jan, houd u toch stil, de rekel is weg. o
Gy kleine heldhaftige ligtmis, daar gy zyt!
DE WAARDIN.
    Zyt gy niet gekwetst in de lasch? My dacht, dat hy
een verschrikkelyken stoot naar uw buik deed.
FALSTAFF, (tegen Bardolph.)
    Hebt gy hem de deur uitgegooid?
BARDOLPH.
    Ja, Sir, de rekel is dronken. Gy hebt hem in den
schouder gekwetst, Sir.
FALSTAFF.
    Die schurk! durft die my uittarten!  
DOLL TEARSHEET.
    Wel myn lief klein schelmpje! o Myn lief hondje!
wat zweet gy! Kom hier, laat ik uw aangezicht wat
afveegen. Kom hier, myn diefje, myn schurkje! Ik heb u
recht lief.  Gy zyt zo dapper als Hector van Trojen;  
gy zyt alleen zoveel waardig als vyf Agamemnons, en
tienmaal dapperder dan de negen helden. Die schurk!
FALSTAFF.
    Die luizige rekel! Ik wil den schelm in een
beddelaken knoopen.
DOLL TEARSHEET.
    Doe dat vry, zo gy het hart hebt; zo gy dat doet,
dan zal ik u tusschen een paar beddelakens opbakeren. (
Eenige Musikanten komen op het Tooneel.)
PAGIE.
    De Musikanten zyn gekomen, Sir.
FALSTAFF.
    Laaten zy speelen; speelt op, vrienden. Gaa op myne
knie zitten, Doll. Die rekel, die windmaakende
hondsvot! De Schurk liep van my weg als kwikzilver.
[p. 245]
DOLL TEARSHEET.
    Dat is waar, op myne eer, en gy volgde hem als eene
kerk; myn klein lief schurkje van een Sint
Nicolaas-mannetje wanneer zult gy eens ophouden van
overdag te vechten, en by den nacht te zwieren, en
beginnen uw oud lichaam voor den hemel te bereiden?
ELFDE TOONEEL.

DE VOORIGEN, PRINS HENDRIK, POINS.
FALSTAFF.
    Zwyg stil, myn lieve Doll, spreek niet als een
doodshoofd, beveel my niet aan myn einde te denken.
DOLL TEARSHEET.
    Zeg eens, wat voor een slag van een man is de
Prins?
FALSTAFF.
    Een goede eenvoudige jongen; hy zou goed voor een
broodmeester weezen, want hy kan heel goed brood
snyden.
DOLL TEARSHEET.
    Ik heb hooren zeggen, dat Poins veel verstand
heeft.
FALSTAFF.
    Poins veel verstand! hang op den lobbes! zyn
verstand is zo dik als Tewkbury-mostard; hy heeft net
zo veel verstand als een houten blok.
DOLL TEARSHEET.
    En waarom houd de Prins dan zo veel van hem.
FALSTAFF.
    Om dat hun beider beenen even dik zyn, om-
[p. 246]
dat hy goed kaatsen kan, omdat hy gaarne zeeäal met
venkel eet, en endjes kaars voor stukjes kurk opdrinkt;
omdat hy dolt met de jongens, en in een hangschop kan
springen; omdat hy goed slag van vloeken heeft, en
omdat hy zyne laarzen zeer net naar de form zyner
beenen optrekt,omdat hy geen twist verwekt door het
vertellen van geheime historien; en om meer dergelyke
kluchtige begaafdheden, die hy heeft, die een geringen
geest, en een behendig lichaam aanduiden, word hy van
den Prins toegelaten, want de Prins zelf is zo een
dito, de zwaarte van één haairtje zoude schaal van een 
van beiden doen doorslaan.
PRINS HENDRIK.
    Verdient die wiel-as niet, dat men hem de ooren van
den kop snyd?
POINS.
    Laaten wy hem in het byzyn van zyne hoer braaf
afkloppen.
PRINS HENDRIK.
    Zie eens, hoe die verlepte oude zich den kop laat
krouwen als een papegaai.
POINS.
    Is het niet vreemd, dat de begeerte de bekwaamheid
zoveel jaaren overleeft?
FALSTAFF.
    Geef my een zoen, Doll,
PRINS HENDRIK.
    Saturnus en Venus in conjunctie; wat zegt de
almanak daarvan?
POINS.
    Ei zie eens hoe die gloeijende driehoek, zyn knecht
Bardolph het oud zakboekje, het versleten dagregister,
de oude leesceêl van zyn Heer aan den hals hangt.
FALSTAFF.
    Gy geeft my lekkere mondstootjes.
[p. 247]
DOLL TEARSHEET.
    Op myne eer, ik zoen u met een alleroprechtst hart.
FALSTAFF.
    Ik ben oud, ik ben oud.
DOLL TEARSHEET.
    Ik heb u meer lief dan een van allen die schurfde
jonge knaapen.
FALSTAFF.
    Van welke stof wilt gy een kleed hebben? Aanstaande
donderdag ontfang ik geld. Morgen zult gy een nieuw
kapsel hebben. Kom, nu een vrolyk liedje  het word
laat, wy zullen haast naar bed gaan. Gy zult my toch
vergeeten als ik weg ben.
DOLL TEARSHEET.
    Op myne eer, gy zoud my doen schreijen door zo te
spreeken. Onderzoek vry, of ik my wel zal opschikken
vóór uwe terugkomst.  Onthoud myn gezegde.
FALSTAFF.
    Een glas Secq, Frans.
PRINS HENDRIK. en POINS. (te gelyk)
    Aanstonds, aanstonds, Sir
FALSTAFF.
    Oho, een bastaardzoon van onze Koningen, en zyt gy
niet Poins, zyn broeder?
PRINS HENDRIK.
    Wel, gy landkaart van zondige landen, is dat eene
manier van leeven, die gy leid!
FALSTAFF.
    Beter dan de uwe, ik ben een heer, en gy een
oppasser.
PRINS HENDRIK.
    Dit is waar, Sir, en ik ben hier gekomen om op u te
passen.
DE WAARDIN.
    o Hemel? God zegene uwe Genade! Welkom
[p. 248]
in London.  God zy gedankt, dat wy uw aangezicht moogen
zien. Hoe, zyt gy reeds uit Wales gekomen?
FALSTAFF.
    Gy weërgaâsche malle compositie van koninglyke
Majesteit, (hy legt de hand op Doll Tearsheet.) by dit
ligt vleesch en bedorven bloed, zweer ik, dat gy my
welkom zyt.
DOLL TEARSHEET.
    Loop heen, malle dikbast, ik wil niet met u te doen
hebben.
POINS.
    Mylord, hy zal uwe wraakzucht geheel verdryven, en
alles in gekheid verkeeren, zo gy van deeze eerste
hitte geen gebruik maakt.
PRINS HENDRIK.
    Gy weêrgaâsche kaarsvetmyn, hoe verachtelyk hebt gy
op dit oogenblik van my gesproken tegen deeze braave,
deugdzaame, en eerlyke juffer?
DE WAARDIN.
    Ik dank u voor uwe goede gedachten, en zy is het
ook inderdaad.
FALSTAFF.
    Hebt gy my hooren spreeken?
PRINS HENDRIK.
    Ja, en gy kende my even goed als toen gy by
Gadshill gingt vluchten; gy wist, dat ik achter u was,
en gy hebt enkel zo gesproken om myn geduld te
beproeven.
FALSTAFF.
    Neen, neen, neen, dat is zo niet, ik dacht niet,
dat ik onder het bereik van uw gehoor was.
PRINS HENDRIK.
    Nu, dan zal ik u noodzaaken om uwen moedwilligen
misslag te erkennen, en dan weet ik wel, hoe ik met u
handelen moet.
FALSTAFF.
    Neen, het is geen moedwillige misslag, Heintje,
waarlyk niet.
[p. 249]
PRINS HENDRIK.
    Was het niet? My te verachten, en my broodmeester,
en broodsnyder te noemen, en ik weet niet wat al meer?
FALSTAF.
    Neen geen misslag, Heintje.
POINS.
    Hoe, geen misslag?
FALSTAFF.
    Neen, geen misslag hoegenaamd, Ned; waarlyk geen
misslag, myn goede Ned. Ik heb hem gelaakt by de
ondeugenden opdat de ondeugenden niet op hem zouden
verlieven; en door dit te doen heb ik den plicht van
een oprechten vriend, en van een getrouwen onderdaan
betracht.  En uw Vader zal my daarvoor dankbaar zyn.
Neen, het is geen misslag. Heintje; neen, Ned, het is
geen misslag; neen, kinderen, neen.
PRINS HENDRIK.
    Zie nu zelf eens, hoe openbaare vrees, en
volstrekte lafhartigheid u aanspooren om deeze eerbaare
Juffer te verongelyken, enkel om weder goed vriend met
ons te worden. Wie is hier ondeugend? Is zy ondeugend?
Is de waardin ondeugend? Is die oppasser ondeugend? Of
is, de eerlyke Bardolph, wiens yver in zyn neus brand,
ondeugend.
POINS.
    Geeft antwoord, gy vermolmde lindenboom, geef
antwoord.
FALSTAFF.
    De duivel heeft Bardolph onherstelbaar vast, en zyn
aangezicht is Lucifer s binnenhaard, daar hy geduurig
meelwormen op roostert. En, wat de oppasser betreft, om
hem heen zweeft nog wel een goede engel, maar de duivel
heeft toch de overhand op hem.
PRINS HENDRIK.
    En wat zegt gy dan van de vrouwen?
[p. 250]
FALSTAFF.
    Eene van dezelve is van nu af aan in de hel, en
alreeds aangebrand, die arme ziel! en aan de andere ben
ik geld schuldig, en of zy daarvoor verdoemd zal worden
weet ik niet.
DE WAARDIN.
    Ik wil u wel verzekeren van niet.
FALSTAFF.
    Neen, ik denk het ook niet, ik denk, dat u dat wel
zal kwytgescholden worden. Maar, evenwel, daar legt
eene andere beschuldiging op u, en die is, dat gy
toelaat, dat  er vleesch gebruikt word in uw huis tegen
de wet, en daarvoor denk ik, dat gy eenmaal huilen
zult.
DE WAARDIN.
    Wel, dat geschied in alle gaarekeukens. Wat komt
het toch in eene geheele Vasten op een paar lamsboutjes
aan?
PRINS HENDRIK.
    En wat zegt gy, Juffer?
DOLL TEARSHEET.
    Wat belieft uwe Genade?
FALSTAFF.
    Dat zyne Genade belieft, dat wederspreekt zyn
vleesch.
DE WAARDIN.
    Wie klopt daar zo hard aan de deur. Gaa eens zien
aan de deur, Frans.
TWAALFDE TOONEEL.

DE VOORIGEN, PETO.
PRINS HENDRIK.
    Hoe, gy hier, Peto, welk nieuws?
PETO.
    De Koning uw vader is in Westminster, en daar
[p. 251]
zyn wel twintig vermoeide en afgematte posten uit het
noorden aangekomen; en, toen ik hiernaartoe kwam, ben
ik wel twaalf Officiers tegengekomen en voorbygereden,
allen zonder hoeden, en sterk zweetende, die aan alle
herbergen aanklopten, en allen naar Sir Johan Falstaff
vroegen.
PRINS HENDRIK.
    By den hemel! Poins, ik gevoel, dat ik zeer te
beschuldigen ben, omdat ik den kostelyken tyd zo
nutteloos vertwist; daar het oproer even als een
onweder, dat uit het zuiden, op vleugelen van zwarte
dampen aangevoerd word, zich begint te ontbinden, en op
onze ontbloote hoofden te druppelen. Geef my myn degen
en myn mantel. Goeden nacht, Falstaff. (De Prins en
Poins vertrekken.)
FALSTAFF.
    Nu komt het lekkerst beetje van den nacht aan, en
wy moeten voort zonder daarvan te proeven. Al wederom
geklop aan de deur?  Hoe nu, wat is  er te doen?
BARDOLPH.
    Gy moet op het oogenblik aan het Hof komen, Sir;
daar staan voor de deur ten minste een dozyn Officiers,
die naar u wachten.
FALSTAFF.
    Betaal de muzikanten Bardolph. Vaarwel, Hospita,
vaarwel Doll. Nu ziet zy, myne goede vrouwtjes, toe
mannen van verdiensten nagelopen worden, een
ledigganger kan gaan slaapen, wanneer  er naar den
werkzaamen man gevraagd word. Vaartwel, lieve
vrouwtjes; indien ik niet al te schielyk weg gezonden
word, zal ik u nog komen zien, éer ik vertrek.
DOLL TEARSHEET.
    Ik mag nooit weder spreeken, zo het hart my niet
barst van droefheid. Nu, lieve Jan, draag toch zorg
voor uzelven.
[p. 252]
FALSTAFF.
    Vaartwel, vaartwel! (Hy vertrekt met Bardolph.)
DE WAARDIN.
    Nu, vaar gy ook wel. Ik heb u nu, als de erwtentyd
weder aankomt, negen-en twintig jaaren gekend maar
altoos als een eerlyk en goedhartig man;  nu, vaar wel.
BARDOLPH, (terug keerende.)
    Juffer Tearsheet!
DE WAARDIN.
    Wat is het?
BARDOLPH.
    Zeg tegen Juffer Tearsheet, dat zy by myn Heer
komen moet.
DE WAARDIN.
    o Loop heen, Doll, loop heen! Loop heen myne lieve
Doll!
        (Zy vertrekken.)
            Einde van het tweede Bedryf.
[p. 253]
DERDE BEDRYF.
EERSTE TOONEEL.

Het Tooneel is in het Paleis van den Koning te London.
KONING HENDRIK in zyn nachtgewaad, en EEN PAGIE.
K. HENDRIK.
    Gaa heen, roep de Graaven Surrey en Warwick; maar
zeg hen, dat zy deeze papieren, eer zy by my komen,
doorleezen, en dezelven met aandacht overweegen. Spoed
u. (De Pagie vertrekt) Hoeveel duizenden van myne
armste onderdaanen leggen thans gerust te slaapen! o
lieflyke slaap, bevallige voedster der natuur, waardoor
heb ik u zodanig afgeschrikt, dat gy myne oogleden niet
meer wilt nederdrukken, en myne zinnen in den vloed der
vergetelheid dompelen? Of legt gy, o slaap, liever in
berookte hutten, daar gy u op harde bedden van stroo
uitrekt, en door de gonzende muggen in slaap gezuft
word, dan in de welriekende zaalen der Grooten, onder
kostbaare verhemelten, daar gy door de aangenaamste
melodie gestreeld word! o Gy, loome Godheid, waarom
legt gy met de geringen in verachtelyke legersteden, en
maakt het koninglyk ledikant tot een wachthuisje met
eene algemeene alarmklok? kunt gy in den top van een 
hoogen en slingerenden mast des scheepsjongens oogen
toezegelen, en zyne harsens wiegen in de wieg der
woeste en omstuimige zee, onder het gehuil der winden,
die de bruischende golven by den kop vatten, haare
verschrikkelyke hoofden doen krullen, en haar met een
verdoovend geloei
[p. 254]
ophangen in het glibberig want, zodat de dood zelve van
het schuimend gerucht ontwaakt? Kunt gy, o partydige
slaap, uwe rust aan den doornatten zeeman in zulk een
ruw tydstip schenken, en dezelve weigeren aan een 
Koning, in een allergerusten en stilsten nacht, gepaard
met allen de hulpmiddelen om dezelve te bevorderen? Dan
is de geringe boer waarlyk gelukkig; want een hoofd dat
eene kroon draagt, legt zeer onzacht!
TWEEDE TOONEEL.

DE KONING, WARWICK, SURREY.
WARWICK.
    Ik wensch uwe Majesteit van harte een goeden
morgen.
K. HENDRIK.
    Is het reeds morgen, Mylords.
WARWICK.
    Het is reeds over één uuren.
K. HENDRIK.
    Wel, dan wensch ik u insgelyks goeden morgen.  Nu,
Mylords, hebt gy de papieren gelezen, die ik aan u
gezonden heb?
WARWICK.
    Dit hebben wy gedaan, myn Vorst.
K. HENDRIK.
    Dan hebt gy ook daaruit wel bespeurd hoezeer het
lichaam van ons Koningryk vervuild is; welke hevige
ziekten zich met het grootst gevaar rondom deszelfs
hart beginnen te ontdekken.
WARWICK.
    Het is tot nog toe slechts gelyk aan een ongesteld
lichaam, dat tot zyne voorige gezondheid kan hersteld
worden door goeden raad en eenige geringe
[p. 255]
geneesmiddelen; Mylord Northumberland zal welhaast
gekoeld zyn.
K. HENDRIK.
    o Hemel! dat het eens geöorlofd ware in het boek
van het noodlot te leezen, en te zien hoe de
omwenteling der tyden bergen effen maakt, hoe het vast
land zyne vastigheid verliezende in de zee versmelt, en
hoe op andere tyden de zee, die omringende gordel van
den grooten Oceaan, te wyd word voor de heupen van
Neptunus; hoe de kansen met ons spotten, en hoe de
beurtwisselingen den beker der verandering met
verschillende vochten opvullen! o, Indien dit gezien
kon worden, dan zou zelfs de gelukkigste jongeling by
het doorzien van zyn leven, welke gevaaren hy daarin
reeds had doorgestaan, en welke tegenspoeden hem nog
stonden te wachten, het boek toesluiten, zich
nederzetten en sterven  Het is nog geene tien jaaren
geleden, dat Richard en Northumberland als groote
vrienden te zaamen banketteerden; en twee jaaren
naderhand waren zy met elkanderen in oorlog. Het is nog
niet meer dan agt jaaren, dat deeze zelfde Percy de man
was, die my het naast aan het hart lag; die, als een
broeder, voor myne zaak arbeidde, en zyne genegenheid
en leven voor myne voeten nederlegde; ja, die zelfs om
mynentwil Koning Richard en zyne tegenwoordigheid
durfde uittarten. Maar, wie van u was  er by? (Tegen
Warwick) [Gy, Neef Nevil naar my voorstaat,] toen
Richard met zyne oogen boordevol traanen, wanneer hy
door Northumberland beschimpt en gelasterd wierd, deeze
woorden sprak, die nu blyken eene voorzegging geweest
te zyn.  o Northumberland, gy ladder, langs welke myn
Neef Bolingbroke myn troon beklimt; schoon God weet,
dat ik toen dit voorneemen niet had, maar, dat het
noodlot de zaaken van den staat zulk een keer deed
neemen, dat ik genoodzaakt wierd de opperste magt te
om-
[p. 256]
helzen;  de tyd zal komen, dus vervolgde hy,  de tyd
zal komen, dat booze snoodheid de overhand krygende tot
bederf zal uitbarsten. Dus ging hy voort, en verhaalde
den toestand van deeze tyden, en het verbreeken van
onze vriendschap.
WARWICK.
    Het leven van alle menschen is eene historie, die
den aart der dingen van verlopen tyden verbeeld; uit
welker waarneeming iemand, al zeer naby, de voornaamste
omwenteling kan voorspellen van dingen, die nog niet
gebeurd zyn, en nog in hunne zaaden en geringe
beginselen begraven leggen. Zulke dingen worden door
den tyd uitgebroed; en uit derzelver noodzaaklyke
gedaante kon Koning Richard zeer naauwkeurig opmaaken,
dat de magtige Northumberland, die hem toen ontrouw
was, uit dat zaad tot grooter ontrouw zou opgroeijen,
die geen anderen grond zou kunnen vinden om op te
wortelen dan op u.
K. HENDRIK.
    Indien dan deeze dingen onvermydelyk zyn, laaten wy
die dan als onvermydelyke dingen te gemoet gaan. En dit
woord zelf roept ons moed toe. Men zegt, dat de
Bisschop en Northumberland vyftigduizend mannen sterk
zyn.
WARWICK.
    Dat is onmooglyk. Het gerucht verdubbelt alles,
gelyk de stem en de de echo het getal voor bloodaarts.
Het behaage uwe Majesteit zich naar bed te begeeven. Op
myne eer, myn Vorst, de legers, die gy uitgezonden
hebt, zullen gemaklyk de overwinning kunnen behaalen.
Om u nog meer troost te geeven, kan ik u zeggen, dat ik
zekere tyding heb, dat Glendower dood is. Uwe Majesteit
is nu zedert veertien dagen onpasselyk geweest, en
deeze ontydige uuren moeten noodzaakelyk uwe ziekte
doen verergeren.
[p. 257]
K. HENDRIK.
    Ik zal uwen raad volgen; en wanneer deeze
inlandsche oorlogen eenmaal afgedaan zyn, dan zullen
wy, myne waarde Lords, den kruistogt naar het Heilig
Land aanvaarden. (Zy vertrekken.)
DERDE TOONEEL.

Het Tooneel is in het huis van den Vreederechter
Shallow in Gloucestershire.
SHALLOW, SILENCE, GERECHTSDIENAARS, met MOULDY, SHADOW,
WART, FEEBLE, en BULCALFF.
SHALLOW.
    Kom voort, kom voort, kom voort, geef my uwe hand,
Mynheer; gy zyt al vroeg by de werken, op myne eer.
SILENCE.
    Goede morgen, waarde Neef Shallow.
SHALLOW.
    En hoe vaart myne Nicht, uwe bedgenoote, en uwe en
myne allerliefste dochter, myn peetekind Leentje?
SILENCE.
    o Die zwarte kraai, Neef Shallow!
SHALLOW.
    By ja en neen, vriend, ik durf zeggen, dat myn Neef
William een goed Student geworden is. Hy is nog te
Oxford, niet waar?
SILENCE.
    Ja wel, Mynheer, en op myne eigene kosten.
SHALLOW.
    Nu, dan moet gy maaken, dat hy binnen kort op lands
kosten komt. Ik ben in vroeger tyd in Clements Collegie
geweest; en ik denk, dat zy daar
[p. 258]
nog heden van den dollen Shallow zullen weeten te
spreeken.
SILENCE.
    Zy noemden u toen den vrolyken Shallow, Neef.
SHALLOW.
    Zy gaven my allerhande naamen, en ik deed
allerhande dingen, en dat zo maar voor de vuist weg.
Daar was ik toen, en de kleine Johan Doit van
Staffordshire, en de zwarte George Bare, en Francis
Pickbone, en William Squeele van Cotswold; nooit zyn  
er zulke vier vechtersbaazen in eenig Collegie byëen
geweest; en, tusschen ons gezegd, wy wisten, waar de
Bona-Roba s waren, en wy hadden die alle op commando.
Toen was Jan Falstaff, nu Ridder Johan, een kleine
jongen, en Pagie by Thomas Mowbray, Hertog van Norfolk.
SILENCE.
    Die zelfde Ridder Johan, Neef, die nu staat hier te
komen om soldaaten voor het leger van den Koning aan te
werven?
SHALLOW.
    Dezelfde Ridder Johan, juist dezelfde, ik zag hem
by de hofpoort Schoggan den kop aan stukken slaan, toen
hy nog een deumis was pas zo hoog; en op denzelfden dag
vocht ik met eenen Simpson Stokfish, een fruitverkooper
achter Gray s-Inn. o Wat hebben wy toen al zotte dagen
doorgebragt! En nu te moeten zien hoeveel van onze oude
kennissen reeds van tyd tot tyd gestorven zyn!
SILENCE.
    Wy zullen hen moeten volgen, Neef.
SHALLOW.
    Dat is gewis, zeer gewis, zeker, zeer zeker. Het
is, gelyk de Psalmist zegt, den mensch gezet eenmaal te
sterven, alle menschen moeten sterven. Hoeveel mogt een
koppel bul-ossen wel gelden op de markt te Stamford?
[p. 259]
SILENCE.
    Waarlyk, Neef, ik ben daar niet geweest.
SHALLOW.
    De dood is zeker. Leeft de oude Double in uwe stad
nog?
SILENCE.
    Hy is dood, Neef.
SHALLOW.
    Dood!  wel zo,  wel zo,  hy was een goed
boogschutter; en is hy dood. Hy schoot zeer net. Johan
van Gaunt mogt hem wel zetten, en hield dikwils veel
geld op zyne hand. Dood!  Hy kon op
tweehonderd-en-veertig treden in het wit schieten, en
eene werpspies twee-honderd-entagtig, of negentig ellen
verre wegwerpen, dat het iemands hart gelust zou hebben
het aan te zien.  Wat geld tegenwoordig het snees
schaapen zo wel?
SILENCE.
    Al na dat zy zyn. Een snees goede ooilammen kan zo
omstreeks tien pond gelden.
SHALLOW.
    En is waarlyk de oude Double dood?
VIERDE TOONEEL.

DE VOORIGEN, BARDOLPH, DE PAGIE.
SILENCE.
    Daar komen twee bedienden van Sir Johan Falstaff
naar het my toeschynt.
SHALLOW.
    Goeden morgen, braave Heeren.
BARDOLPH.
    Eilieve, zeg my, wie is Rechter Shallow?
SHALLOW.
    Ik ben Robert Shallow, Mynheer, een gering
land-edelman van dit distrikt; en een van s Konings
[p. 260]
Vrederechters. Wat gelieft U. W. E. my te beveelen?
BARDOLPH.
    Myn Kapitein, Mynheer, laat zyn compliment aan u
maaken, myn Kapitein, de Ridder Johan Falstaff; een
braaf Edelman, by den Hemel, en een dapper voorganger.
SHALLOW.
    Zyne groet is my aangenaam, ik ken hem voor een 
man, die den degen wel weet te voeren. Hoe vaart die
braave Ridder? en, zo ik het vraagen mag, hoe vaart
Mylady zyne gemaalin?
BARDOLPH.
    Ik vraag u wel excuus, Mynheer, een krygsman is
beter geäccommodeerd zonder vrouw.
SHALLOW.
    Wel gezegd, waarlyk wel naar waarheid gezegd; beter
geäccommodeerd,  dat is recht, inderdaad het is recht,
goede phrases zyn en blyven altoos pryswaerdig.  
Geäccommodeerd,  dat komt van accommodo; zeer goed,
eene zeer goede phrasis.
BARDOLPH.
    Met uw verlof, Mynheer, ik heb gehoord hoe gy dat
woord noemt. Gy noemt het phrasis, niet waar?
Waarachtig ik weet niet wat phrasis is, maar ik durf
met myn degen staande houden, dat dit woord een recht
krygsmans woord is, en een woord, dat zeer veel kan
afdoen. Geäccommodeerd, dat is, wanneer iemand, zo als
men zegt, geäccommodeerd is, of als een man in het
geval is, dat hy geäccommodeerd kan worden, en dit is
eene recht schoone zaak.
[p. 261]
VYFDE TOONEEL.

DE VOORIGEN, FALSTAFF.
SHALLOW.
    Gy hebt groot gelyk.  Zie, daar komt onze braave
Sir Johan, geef my uwe hand, Sir; geef my uwe
Hoog-edelheids hand. Geloof my, gy ziet  er wel uit, en
gy draagt uwe jaaren zeer wel. Welkom, waarde Sir
Johan.
FALSTAFF.
    Ik ben verblyd, dat ik u wel zie, myn goede Heer
Robert Shallow.  En dit is de Heer Surecard, denk ik?  
SHALLOW.
    Neen, Sir Johan, dit is myn Neef Silence, myn
amptgenoot.
FALSTAFF.
    Myn goede Heer Silence, het komt zeer wel met uw 
naam overeen voor den vreede te zyn. (*)
SILENCE.
    Uwe Hoogedelheid is ons van harte welkom.
FALSTAFF.
    Phoe, wat is dat heet weder.  Welnu, Heeren hebt gy
my een half dozyn goede kaerels bezorgd?
SHALLOW.
    Voorzeker, hebben wy dit gedaan, Sir. Wilt gy gaan
zitten?
FALSTAFF.
    Eilieve, laat ik hen eens zien.
    (*) Geduurende dit geheel Tooneel speelt Falstaff
met de naamen der aanweezende persoonen. Shallow
betekent onnozel, Silence, stilte, Mouldy, roestig,
Shadow, schaduw, Wart, wrat, Feeble, zwak, Bulcalf,
bulkalf.
[p. 262]
SHALLOW.
    Waar is de rol, waar is de rol, waar is de rol?
Laat my zien, laat my zien, laat my zien. Zo, zo, zo,
zo, Ja, recht, Sir. Ralph Mouldy;  laat hy komen, als
ik hem roep. Laat hem voorkomen, laat hem voorkomen.
Laat zien, waar is Mouldy!
MOULDY.
    Hier, onder uw welneemen.
SHALLOW.
    Wat dunkt  er u van, Sir Johan? Hy is een
welgemaakt kaerel, jong, sterk, en van eene goede
familie.
FALSTAFF.
    Is uw naam, Mouldy?
MOULDY.
    Ja, Mynheer, om u te dienen.
FALSTAFF.
    Wel dan is het meer dan tyd, dat gy gebruikt word.
SHALLOW.
    Ha, ha, ha, waarachtig mooi gezegd. Dingen, die
roestig zyn moeten gebruikt worden. Waarlyk zeer mooi
gezegd, Sir Johan, zeer mooi gezegd.
FALSTAFF.
    Teken hem.
MOULDY.
    Ik was buiten dat reeds genoeg getekend, indien gy
my vry had willen laaten. Myne oude vrouw zal nu geheel
verlegen zyn om iemand, die voor haar het huishouden
waarneemt, en de andere dingen voor haar doet; gy
behoeft my niet te doen tekenen, daar zyn wel anderen,
die het beter voegt te veld te trekken dan my.
FALSTAFF.
Teken hem.  Wees stil, Mouldy, gy moet gaan. Mouldy,
het is tyd, dat gy gebruikt word.
MOULDY.
    Ik gebruikt?
[p. 263]
SHALLOW.
    Zwyg, kaerel, zwyg. Gaa ter zyde. Weet gy wel, waar
gy zyt? Nu, een ander, Sir Johan;  laat zien,  Simon
Shadow.
FALSTAFF.
    Ja, waarachtig, dien moet ik hebben om  er onder te
zitten; die zal waarschynlyk een koel soldaat weezen.
SHALLOW.
    Waar is Shadow?
SHADOW.
    Hier, Mynheer.
FALSTAFF.
    Wiens zoon zyt gy, Shadow?
SHADOW.
    De zoon van myne moeder, Sir.
FALSTAFF.
    De zoon van uwe moeder! Nu, dat is zeer
waarschynlyk; en de schaduw van uw vader; zodat de zoon
van de vrouw de schaduw van den man is; dit is dikwyls
inderdaad waar, ofschoon hy niet uit des vaders
zelfstandigheid is.
SHALLOW.
    Hebt gy zin in hem, Sir Johan?
FALSTAFF.
    Schaduw is goed in den zomer; teken hem op; wy
hebben buiten hem reeds veele schaduwen op de
Monsterrol.
SHALLOW.
    Thomas Wart.
FALSTAFF.
    Waar is hy?
WART.
    Hier, Sir.
FALSTAFF.
Is uw naam, Wart.
WART.
    Ja, Sir.
[p. 264]
FALSTAFF.
    Gy zyt recht eene geborstene wrat.
SHALLOW.
    Zal ik hem tekenen, Sir Johan?
FALSTAFF.
    Dat zou overtollig zyn; want hy heeft zyne
uitrusting op den rug, en de geheele machine rust op
een paar spelden, teken hem toch niet meer.
SHALLOW.
    Ha, ha, ha. Gy hebt  er slag van Sir, gy hebt durf
ik u wel verzekeren.  Francis Feeble.
FEEBLE.
    Hier Mynheer.
FALSTAFF.
    Wat is uw handwerk, Feeble?
FEEBLE.
    Een vrouwen-kleerenmaker, Sir.
SHALLOW.
    Zal ik hem tekenen, Sir?
FALSTAFF.
    Gaa uw gang; maar, zo hy een mans-kleeren-maaker
geweest was, dan zou hy u getekend hebben. (Tegen
Feeble.) Zult gy zoveel gaten maaken in het leger der
vyanden als gy in de onderrokken der vrouwen gemaakt
hebt?
FEEBLE.
    Ik zal myn best doen, Sir; meer kunt gy niet van my
vorderen.
FALSTAFF.
    Braaf gezegd, myn goede vrouwen-kleerenmaaker;
braaf gezegd, moedige Feeble. Gy zult zo dapper zyn als
de wraakzuchtige duif, of als de allergrootmoedigste
muis. Teken den vrouwen-kleerenmaaker, Heer Shallow,
teken hem wel ter deegen, Heer Shallow.
[p. 265]
FEEBLE.
    Ik wenschte wel, Sir, dat gy Wart mede had doen
gaan.
FALSTAFF.
    En ik wenschte wel, dat gy een mans-snyder waart,
dat gy hem kond oplappen, en aan het gaan krygen. Ik
kan iemand niet tot gemeen soldaat aanneemen, die de
aanvoerder van zoveel duizenden is. Dit zy u genoeg,
magtigste Feeble.
FEEBLE.
    Het zal my genoeg zyn.
FALSTAFF.
    Ik ben u zeer verplicht, eerwaerdige Feeble. Wie
volgt aan?
SHALLOW.
    Peter Bulcalf, van de groene weide.
FALSTAFF.
    Ja, kom aan, laaten wy dat Bulkalf eens bekyken.
BULCALF.
    Hier ben ik, Sir.
FALSTAFF.
    Op myne eer, een knappe kaerel. Kom, teken dat
Bulkalf tot dat het bulkt.
BULCALF.
    Och, myn lieve Mynheer kapitein!
FALSTAFF.
    Hoe, bulkt gy al vóór dat gy getekend zyt?
BULCALF.
    Och, Sir, ik ben een ziekelyk man.
FALSTAFF.
    Welke ziekte hebt gy?
BULCALF.
    Eene vervloekte verkoudheid, Sir; eene drooge
hoest, Sir, die ik in  s Konings dienst gekregen heb,
toen ik op den dag van zyne krooning heb moeten de klok
luiden.
FALSTAFF.
    Nu kom, gy zult in eene japon te veld trekken;
[p. 266]
wy zullen die verkoudheid wel verdryven, en ik zal
order stellen, dat uwe vrienden voor u de klok zullen
moeten luiden. Zyn zy hier nu allen?
SHALLOW.
    Daar zyn reeds twee boven het getal, Sir; gy moet  
er maar vier hebben, en derhalven bid ik u, dat gy met
ons in huis gaat om het middagmaal met my te houden.
FALSTAFF.
    Kom, ik zal eens in huis gaan om met u te drinken,
maar het middagmaal kan ik niet afwachten. Op myne eer,
Mynheer Shallow, ik ben verblyd van u te zien.
SHALLOW.
    Sir Johan, heugt het u nog wel, toen wy eens een 
gantschen nacht in den molen in Sint-George-Fields
gelegen hebben.
FALSTAFF.
    Spreek, daar niet meer van, Mynheer Shallow, spreek
daar niet meer van.
SHALLOW.
    Dat was recht een plaisierige nacht. Leeft Jansje
Nightwork nog?
FALSTAFF.
    Zy leeft nog, Heer Shallow.
SHALLOW.
    Zy kon nooit zonder my weezen.
FALSTAFF.
    Nooit, nooit. Zy zeide altoos, dat zy den Heer
Shallow niet missen kon.
SHALLOW.
    De drommel, ik kon haar somtyds recht boos maaken.
Zy was in dien tyd eene bona roba. Houd zy zich nog
goed?
FALSTAFF.
    Zy word oud, Heer Shallow.
SHALLOW.
    Ja, voorzeker moet zy oud worden, zy heeft
[p. 267]
geene andere keus; voorzeker is zy oud, zy had Robert
Nightwork reeds by den ouden Nightwork, vóór dat ik in
Clements-Collegie kwam.
SILENCE.
    Dat is nu vyf-en-vyftig jaaren geleden.
SHALLOW.
    Ha, Neef Silence, zo gy eens gezien had, dat deeze
Ridder en ik gezien hebben!  Zeg, Sir Johan, spreek ik
niet wel?
FALSTAFF.
    Wy hebben menigmaal de klokken ter middernacht
gehoord, Heer Shallow.
SHALLOW.
    Ja, wel hebben wy, Sir Johan, waarachtig, wel
hebben wy. Ons woord was altyd:  Komt jongens.  Kom
laaten wy gaan eeten.  o Welke dagen hebben wy te
zaamen doorgebragt! Komt voort, komt voort.
BULCALF. (terzyde tegen Bardolph)
    Myn lieve Mynheer Kopperaal, blyf wat staan, myn
vriend, en daar zyn vier Hendriks van tien Shillings in
Fransche Kroonen voor u; waarachtig, myn vriend, ik wil
my al zo lief laaten ophangen als te veld gaan; maar
evenwel, voor myn eigen part, vriend, zou het my zoveel
niet kunnen scheelen; maar enkel omdat ik daartoe wat
ongenegen ben, en omdat ik voor myn eigen eigenste part
liever by myne vrienden zou willen blyven.
BARDOLPH.
    Het is goed, gaa maar wat aan een kant.
MOULDY.
    En ik, myn lieve Mynheer Korperaal Kaptein, och, ik
bid, wees my genadig om myne oude vrouw; zy heeft geen
mensch, die wat voor haar doen kan als ik weg ben, en
zy is oud, en kan haar zelve niet helpen; ik wil ook
veertig Shillings geeven, Mynheertje.
[p. 268]
BARDOLPH.
    Het is goed, gaa maar wat aan een kant.
FEEBLE.
    Het kan my niet scheelen, een mensch kan toch maar
ééns sterven; wy zyn aan de Natuur ééne dood
verschuldigd, ik wil zo lafhartig niet weezen; als dat
myn lot zal zyn, is het goed; zo niet, ook goed. Geen
mensch is te goed om zyn Vorst te dienen; en het moog 
dan weezen zo het wil, die van dit jaar sterft is
toekomende jaar vry.
BARDOLPH.
    Braaf gezegd, gy zyt een hupsch man.
FEEBLE.
    Neen, waarachtig, ik wil niet lafhartig weezen.
FALSTAFF, (tegen Shallow.)
    Kom aan, Mynheer, welke mannen moet ik hebben?
SHALLOW.
    Gy kunt  er vier uitkiezen naar uw genoegen.
BARDOLPH, (tegen Falstaff.)
    Mynheer, een woordje.  Ik kan drie pond krygen van
Bulcalf, en van Mouldy voor hun ontslag.
FALSTAFF. ་
    Gaa uw gang, het is wel.
SHALLOW.
    Kom, Sir Johan, welke vier wilt gy hebben?
FALSTAFF.
    Kies gy voor my.
SHALLOW.
    Wel, kom aan dan, Mouldy, Bulcalf, Feeble, en
Shallow.
FALSTAFF.
    Mouldy en Bulcalf.  Gy, Mouldy, blyf thuis tot dat
gy afgesleten zyt voor den dienst; en gy, Bulcalf,
groei zolang tot dat gy daartoe in staat zyt. Ik begeer
niet een van u beiden.
[p. 269]
SHALLOW.
    Sir Johan, Sir Johan, doe uzelven geen nadeel; zy
zyn twee mannen, die u best lyken, en myn voorneemen
was u van de besten te bedienen
FALSTAFF.
    Wilt gy my de beste mannen leeren uitkiezen, Heer
Shallow? Wat geef ik om grove leden, sterkte,
grootheid, zwaarte en uitwendige dikte van het lichaam?
Ik zie enkel naar den geest, Heer Shallow. Daar is
Wart, hoe vervallen hy  er ook uitzie, zal hy echter in
het rond slaan als een tinnegietershamer, en gaan en
komen veel schielyker dan een die in een 
brouwersputstoel water put. En deeze halfuitgeteerde
knaap, deeze Shadow, geef my dien ook, de vyand kan op
hem niet mikken, zy zouden ruim zo goed de punt van een
pennemes kunnen raaken. En wanneer het eens op
retireeren aankomt, hoe snel zal dan deeze
vrouwen-kleerenmaaker, deeze Feeble, kunnen wegloopen?
Geef my slechts de mageren, en behoud gy de grooten.
Geef een snaphaan aan Wart, Bardolph.
BARDOLPH.
    Vat aan, Wart; stel u in postuur. zo, zo, zo.
FALSTAFF.
    Kom, handel nu eens uw geweer. Zo, dat is goed, gaa
voort, zeer goed, allerbest. o, Geef my maar altoos
kleine, magere, oude, uitgerammelde, kaalkoppige
schutters. Wel goed, Wart gy zyt een knaap kaerel. Daar
is een zes-stuivers stuk voor u.
SHALLOW.
    Hy is toch geen tovenaar, hy doet het niet goed.
Het heugt my nog te Mile-end-green, toen ik nog in
Clements-Collegie was; toen speelde ik voor Sir
Dagonet; in het spel van Koning Arthur, en toen
[p. 270]
was  er een kleine vlugge knaap, die behandelde zyn
geweer aldus, en aldus; dan was hy op het tooneel, en
dan weder binnen, en dan weder op, en dan weder binnen;
tah, tah, tah, zeide hy dan; bons, zeide hy dan, en dan
ging hy weder weg, en dan kwam hy wederom. Ik zal zulk
een knaap van myn leven niet weder zien.
FALSTAFF.
    Deeze knaapen zullen het welmaaken. God behoede u,
Mynheer Shallow. Vaarwel, Mynheer Silence. Ik zal niet
veel complimenten met u maaken. Vaartwel, Heeren,
beiden. Ik dank u, ik moet deezen avond nog twaalf
mylen afleggen. Bardolph, geef kleederen aan de
soldaaten.
SHALLOW.
    Sir Johan, de Hemel zegene u, en geef u voor. spoed
in uwe onderneeming, en schenke ons allen vreede. Kom
my een bezoek geeven als gy terug komt. Laaten wy onze
oude bekendschap vernieuwen; het zou kunnen gebeuren,
dat ik dan met u naar het Hof ging.
FALSTAFF.
    Ik zou wel wenschen, dat gy dit wilde doen, Heer
Shallow.
SHALLOW.
    Nu, nu, een woord is een woord. Vaarwel. (Shallow
en Silence vertrekken.)
FALSTAFF.
    Vaart wel, goede Heeren.  Allons, Bardolph, breng
dat volk weg. Als ik terug kom zal ik deeze
Vreederechters opzetten. Ik heb dien Heer Shallow al
door en door gekeken. Hoezeer zyn wy oude mannen
onderhevig aan dit gebrek van liegen! Die uitgemergelde
Vreederechter heeft tegen my van niets anders
gesproken, dan van de losbandigheid van zyne jeugd, en
van de vroome
[p. 271]
feiten, die hy omstreeks Turnbull-street heeft
uitgevoerd; en om het derde woord kwam  er eene leugen,
die veel getrouwer betaald wierd aan de toehoorders,
dan de schatting aan den grooten Turk. Ik herinner my
nog hem gekend te hebben in Clements-Collegie, dat hy  
er uitzag als een mannetje, dat men na het avondeeten
uit eene kaaskorst gesneden heeft. Als hy naakt was,
scheen hy voor een ieder, die hem zag eene gespletene
radys, daar men uit de grap met een mes een kop aan
gesneden had. Hy zag  er zó uitgerammeld uit, dat de
verdeelingen van zyn lichaam voor iemand, die byziende
was, volstrekt onzichtbaar waren. Hy was het waar
afbeeldsel van den hongersnood, en evenwel zo geil als
een baviaan, de hoeren noemden hem kaboutermannetje. Hy
was altoos twee modes ten achter, en zong veor de
slechtste vrouwspersoonen liedjes, die hy van de
voerlieden had hooren fluiten, en zwoer dan, dat het
eigen invallen of serenades waren. En nu is deeze
harlekynsklepper een landedelman geworden, en praat zó
gemeenzaam van Johan van Gaunt, als of hy zyn eigen
broeder was geweest, en ik wil verdoemd zyn, zo hy hem
meer dan eens gezien heeft, en dat nog wel in het
Tournooiveld, daar hem de kop in stukken geslagen
wierd, omdat hy zich onder de bedienden van den
Marschalk gemengd had. Dit zag ik, en toen zeide ik
tegen Johan van Gaunt, dat hy zyn eigen naam had laaten
slaan; want hy was zó mager, dat men hem en zyne
geheele kleeding wel in eene aalshuid zou hebben kunnen
stoppen; de kas van eene hobó zou een ruim verblyf voor
hem geweest zyn, ja zelfs een hof; en nu heeft hy vee
en land. Nu, ik zal nader kennis met hem maaken als ik
wederkom, en het zal er al raar moeten toegaan, als ik
geen dubbele Lapis Philosophorum van hem
[p. 272]
maak. Indien de jonge grondling een lokaas is voor den
ouden snoek, kan ik geene rede in de wet der natuur
vinden, waarom ik niet naar hem zou moogen happen. De
tyd zal het leeren, en daarmede gedaan.
        (Zy vertrekken.)
            Einde van het Derde Bedryf.
[p. 273]
VIERDE BEDRYF.
EERSTE TOONEEL.

Het Tooneel verbeeld een Bosch in Yorkshire.
DE AARTSBISSCHOP VAN YORK, MOWBRAY, HASTINGS,
COLEVILLE.
YORK.
    Hoe word dit bosch genoemd?
HASTINGS.
    Dit is Gaultree-bosch.
YORK.
    Laaten wy hier stand houden, Mylords, en
kondschappers uitzenden om het getal van onze vyanden
op te neemen.
HASTINGS.
    Wy hebben die reeds uitgezonden.
YORK.
    Gy hebt wel gedaan. Myne vrienden en spitsbroeders
in deeze gewigtige zaak, ik moet u te kennen geeven,
dat ik onlangs een brief ontfangen heb van
Northumberland, welker flaauwe inhout het volgende
behelst: Dat hy van harte zou wenschen in persoon hier
te zyn, met eene magt overeenkomstig met zynen rang,
doch, dat hy die niet op de been had kunnen brengen, en
dat hy derhalven uit het land geweken is, tot dat zyn
geluk tot rypheid zal gekomen zyn, en zich naar
Schotland begeven heeft; en hy eindigt met een 
hartelyken wensch, dat onze onderneeming het gevaar en
de hachelyke ontmoeting der vyanden mooge te boven
komen.
MOWBRAY.
    Dus is de hoop, die wy op hem gevestigd had-
[p. 274]
den, gestrand, en stoot geheel in stukken. (Een Bode
komt op het Tooneel.)
HASTINGS.
    Hoe nu, wat is  er nieuws?
BODE.
    Ten westen van dit bosch, naauwlyks eene myl van
hier, komt de vyand in geregelde orde aantrekken, en
voor zo verre ik uit den grond, dien zy beslaan, kan
naṛekenen, zyn zy zo om en by dertigduizend mannen
sterk.
MOWBRAY.
    Dat is juist het getal, waarop wy hen geschat
hadden. Laaten wy zwenken, en hen in het open veld te
gemoet trekken.
TWEEDE TOONEEL.

DE VOORIGEN, WESTMORELAND.
YORK.
    Welk een wel onderricht bevelhebber komt daar naar
ons toe?
MOWBRAY.
    Naar het my toeschynt is het Mylord Westmoreland.
WESTMORELAND.
    Heil en genegene groete zy u van onzen Veldheer den
Prins, Lord Johan Hertog van Lancaster.
YORK.
    Spreek gerust op, Mylord Westmoreland, om welke
rede komt gy hier?
WESTMORELAND.
    Weet dan, Mylord, dat het hoofdzaakelyke van myne
bezending aan uwe Genade gericht is. Indien het oproer
in zyne eigene gedaante tegen ons op-
[p. 275]
kwam, met een laag en verachtelyk geschreeuw,
aangevoerd door driftige jongelingen, omkleed met
woede, en ondersteund door jongens en bedelaars;
indien, zeg ik, het oproer aldus verscheen, in des
zelfs natuurlyke gedaante, en waare beeldtenis, dan
zoud,gy, Eerwaerdige Vader, met deeze Edele Lords hier
niet verschenen zyn om de haatelyke ge daante van de
laaghartige en bloeddorstige wederspannigheid met uwe
doorluchtige eertitelen te versieren. Gy,
Mylord-Aartsbisschop, wiens zetel door burgerlyke rust
beveiligd word, wiens baard door de zilverblanke hand
van den vreede gestreeld word, wiens geleerdheid en
letterkunde door den vreede beschermd worden, wiens
witte kleederen het afbeeldsel der onschuld zyn, de
gezegende duif en geest des vreedes; hoe kunt gy u zo
slecht herscheppen van de taal des vreedes, die zoveel
bevalligheid heeft, in de schorre en bulderende taal
van den oorlog? Hoe kunt gy uwe boeken veranderen in
wapenen, uwen inkt in bloed, uwe pennen in spiessen, en
de zachte luit van uwe geestelyke taal in eene
schelklinkende trompet van haatelyk krygsgerucht?
YORK.
    Waarom ik dit doe? is de korte inhoud van deeze
vraag; en dit is de rede: Wy zyn allen ongesteld, en
hebben ons door onze brasserijën en wellustigheden eene
heete koorts op den hals gehaald; en daar voor moet ons
het bloed afgetapt worden, door welks ongesteldheid
Koning Richard besmet zynde gestorven is. Maar, edele
Lord Westmoreland, ik geef my hier niet uit voor een 
Arts; ook wil ik my niet als een vyand van den vreede
onder de benden der krygslieden vermengen; maar enkel
voor eene korte poos de verschrikkelyke gedaante des
oorlogs aanneemen, om vervuilde gemoederen, die ziek
zyn door weelde te speenen, en de verstoppingen te
zuiveren, die de doorstraaling van onze levensaderen
[p. 276]
reeds beginnen te beletten. Maar, hoor my nader; ik heb
het leed, dat onze wapenen zouden kunnen doen, en het
leed, dat wy moeten ondergaan met eene onpartydige
balans gewogen, en bevonden, dat ons lyden veel
zwaarder weegt dan onze beleediging. Wy zien naar
welken kant de stroom van den tegenwoordigen tyd
vloeit, en wy worden uit onze vreedzaame loopbaan
weggedreven, door den woesten vloed der
tydsomstandigheden; en wy hebben de lyst van allen onze
bezwaaren opgemaakt, om die, ten gelegenen tyd stuks
wyze te vertoonen; die wy reeds lang te vooren aan den
Koning hebben willen overgeeven; maar wy hebben door
geene smeekingen toegang tot hem kunnen krygen. Wanneer
wy beleedigd worden, en onze bezwaaren openleggen, dan
word ons de toegang tot zyn persoon geweigerd, door
diezelfde lieden, welken ons het meest beleedigd
hebben. Het gevaar van den nog zo kort verlopen tyd,
waarvan de gedachtenis op de aarde geschreven staat met
bloed, dat nog zichtbaar is, en de voorbeelden van
allen de gevallen, die wy tegenwoordig voor oogen zien,
hebben ons deeze, voor ons zo kwaalyk voegende, wapenen
doen aangorden, niet om den vreede te verbreeken, of
eenige olystakken van denzelven, maar om hier een 
vreede in te voeren, die den naam, en de daad waarlyk
kan voeren.
WESTMORELAND.
    Wanneer is toch ooit uwe klagt van de hand gewezen?
en waardoor toch heeft de Koning u ooit vertoornd?
Welke Pair is omgekocht om u te kwellen? Wat spoort u
aan om dit onwettig en bloedig boek der gesmeede
muitery met het geestelyk zegel te bekrachtigen, en het
zwaard van het binnenlandsch oproer te wyden?
YORK.
    Myn algemeen bezwaar betreft het Gemeenebest,
[p. 277]
en het huislyk leed, dat myn eigen broeder aangedaan
is, maakt myn byzonder bezwaar.
WESTMORELAND.
    Daar is geen herstel in den staat noodig, en zo het
 er al noodig ware, dan gaat het u niet aan.
MOWBRAY.
    Waarom gaat het hem, voor zyn aandeel, niet aan,
zowel als ons allen, die nog de slagen der voorleden
tyden gevoelen, en dulden moeten, dat de gesteldheid
deezer tyden eene geweldige en onbillyke hand slaat aan
onze waardigheden?
WESTMORELAND.
    o Myn goede Lord Mowbray, breng toch de
tegenwoordige tyden overeen met derzelver volstrekte
noodzaaklykheden, en dan zult gy waarlyk moeten zeggen;
dat het de tyd is, en niet de Koning, die u
verongelykt. Echter, wat u aangaat, kan ik niet
bemerken, dat of de Koning, of de tyd u één duim grond
gegeven heeft om eenig bezwaar op te bouwen. Zyt gy
niet bersteld in alle de heerlykheden van den Hertog
van Norfolk, wylen uwen hoogedelen Vader loflyker
gedachtenis?
MOWBRAY.
    Wat heeft dan myn Vader in zyne eer verloren, dat
in my hersteld en weder verlevendigd moet worden? De
Koning, die, volgens het teenmaalig gestel van den
staat, hem beminde, zag zich met geweld genoodzaakt om
hem te verbannen. En toen Hendrik Bolingbroke en hy
beiden in den zadel waren opgezeten, toen hunne
brieschende rossen den spoorslag van den aanval
uittartten, toen zy hunne lansen geveld, en hunne
visieren gesloten hadden toen hunne vuurige oogen uit
staalen traliën flonkerden, en de schelle trompet hen
tegen elkanderen aanvoerde; toen, toen niets myn Vader
van de borst van Bolingbroke zou hebben kunnen
weêrhouden, en de Koning toen zyn staf nederwierp, toen
heeft hy zyn leven te gelyk met zyn staf weg-
[p. 278]
geworpen; toen heeft hy zichzelven weggeworpen, en met
zich het leven van hen allen, die zedert, door
aanklagt, of door de woede van het zwaard, onder
Bolingbroke in ongeluk geraakt zyn.
WESTMORELAND.
    Mylord Mowbray, gy spreekt van zaaken, waar van gy
geene kennis hebt. De Graaf van Hereford wierd
toenmaals gehouden voor den dappersten Ridder van
gantsch Engeland. Wie weet aan wien van beiden de
Fortuin zou toegelachen hebben? Maar indien uw Vader al
eens de overwinning behaald had, dan zou hy die echter
nooit uit Coventry mede gedragen hebben, want het
geheele land schreeuwde met algemeene stemmen haat
tegen hem; en aller liefde en gebeden waren gevestigd
op Hereford, met wien zy geheelenal ingenomen waren; hy
wierd inderdaad meer gezegend en gestreeld dan de
Koning zelf.  Maar, dit leid my slechts af van het
oogmerk myner bezending. Ik ben herwaarts gezonden van
onzen Vorstelyken Veldheer, om uwe bezwaaren op te
neemen, en om u uit naam van zyne Genade te zeggen, dat
hy u gehoor zal verleenen, en dat uwe eischen, in
alles, daar die zullen blyken billyk te zyn, u zullen
toegestaan worden, met ter-zyde-stelling van alles, dat
u als vyanden zou kunnen doen beschouwen.
MOWBRAY.
    Maar hy heeft ons genoodzaakt om hem tot dit aanbod
te dwingen, en dus is het staatkunde en geene
genegenheid.
WESTMORELAND.
    Mowbray, gy denkt te trotsch, wanneer gy dit zo
opneemt; dit aanbod geschied uit goedheid, en niet uit
vrees, Want, zie, daar gints legt ons leger, en, op
myne eer, zy zyn allen veel te vol van moed en
vertrouwen, dan dat zy aan eenig denkbeeld van vrees
hoegenaamd plaats zouden geeven. Ons leger is talryker
dan het uwe, ons
[p. 279]
volk is beter in den wapenhandel geöefend, onze
wapenrustingen zyn even goed gehard, en onze zaak is de
beste; en dus spreekt het vanzelf, dat onze harten
eveneens gesteld moeten zyn. Zeg des niet, dat ons
aanbod gedwongen is.
MOWBRAY.
    Met myne goedkeuring zullen wy geene onderhandeling
toelaaten.
WESTMORELAND.
    Dit toont de schandelykheid van uwe misdaad, eene
schurfde zaak kan geene handeling lyden.
HASTINGS.
    Heeft Prins Johan volkomen volmagt van zyn Vader om
de voorwaarden, waarop wy aandringen, te hooren, en
daar over ten volle te beslissen?
WESTMORELAND.
    Dat legt immers opgesloten in den naam van
Veldheer, ik staa verwonderd, dat gy eene zo onnozele
vraag kunt doen.
YORK.
    Neem dan dit papier met u, Mylord Westmoreland,
hetzelve behelst onze algemeene bezwaaren. Wanneer elk
byzonder artikel van hetzelve hersteld word, wanneer
allen de leden van onze zaak, die in dit geval deel
genomen hebben in behoorlyke orde vry verklaard worden,
en wanneer aan ons en onze oogmerken zonder uitstel
voldaan word; dan zullen wy wederkeeren binnen de
paalen der gehoorzaamheid, en onze legermagt aan den
arm des vreedes vastknoopen.
WESTMORELAND.
    Ik zal dit (papier) aan onzen Veldheer toonen. Zo
het u behaagt, Mylords, zullen wy in het gezicht van
onze beide legers met elkanderen spreeken, en met den
vreede eindigen,  hetgeen de hemel ons vergunne!  of,
op de plaats van het
[p. 280]
geschil de zwaarden te hulp roepen, om daarover te
beslissen.
YORK.
    Dit zullen wy doen, Mylord. (Westmoreland.
vertrekt.)
DERDE TOONEEL.

DE AARTSBISSCHOP VAN YORK, MOWBRAY, HASTINGS, COLEVILE.
MOWBRAY.
    Ik gevoel iets in myn gemoed, dat my zegt, dat
geene voorwaarden van onzen vreede kunnen stand houden.
HASTING.
    Vrees daar niet voor; indien wy vreede kunnen
maaken op zulk uitgestrekte en willekeurige voorwaarden
als die zyn waarop wy zullen aandringen, dan zal onze
vreede zo vast staan als een rotsachtig gebergte.
MOWBRAY.
    Ja, maar dit zal de prys zyn, waarop wy geschat
zullen worden; dat de geringste en kwaalyk geduide
zaak, ja zelfs elke nietsbeduidende, beuzelachtige en
ingebeelde rede, by den Koning naar dit geval zal
ruiken. Dat, al was ook onze oprechte trouw een
martelaar van haare liefde, wy echter zullen gewand
worden in een zo harden wind, dat zelfs ons koorn zo
ligt zal schynen als kaf, en dat  er tusschen ons goed
en kwaad geen onderscheid zal gemaakt worden.
YORK
    Neen neen, Mylord; merk dit wel op, dat zulke
gezochte en onaangenaame kwellingen den Koning zelven
verveelen; want hy heeft ondervonden, dat wanneer hy
zich door de dood van ééne
[p. 281]
twyfeling ontslaat,  er twee andere opstaan in de
overleevenden. Daarom zal hy zyne lei wel schoon
veegen, en geene aantekening houden in zyn geheugen,
die hem zyn verlies op nieuw herinneren of te boek
zetten kan. Want hy weet volkomelyk zeker, dat hy zyn
land niet zo schoon kan wieden, als zyne achterdocht
hem wel daartoe aanleiding zou kunnen geeven; zyne
vyanden en zyne vrienden zyn zodanig dooreen geworteld,
dat, wanneer hy aan een vyand trekt om dien los te
maaken, hy tevens een vriend ontwortelt en doet
waggelen. Zodat dit land gelyk is aan eene kwelzuchtige
huisvrouw, die haaren man aangehitst heeft om haar met
slagen te dreigen, en die, juist wanneer hy slaan wil,
hem het kind voorhoud, en dus de voorgenomene
tuchtiging ophangt aan den arm, die reeds tot de
uitvoering was opgeheven.
HASTINGS.
    En daarenboven heeft de Koning alle zyne roeden
reeds afgesleten op voorgaande beleedigers, zodat hy nu
geene straftuigen meer over heeft, en zyne magt, even
als die van een klaauwloozen leeuw, wel grypen maar
niet vasthouden kan.
YORK.
    Dit is inderdaad waar, en dus kunt gy verzekerd
zyn, myn goede Lord-Maarschalk, dat, indien wy onze
verzoening op een goeden voet kunnen bewerken, onze
vreede, even als een gebroken, doch weder wel in een
gezet lid, door deeze breuk sterker zal worden.
MOWBRAY.
    Het zy zo! Zie, daar komt Mylord Westmoreland terug
(Westmoreland komt op het Tooneel.)
WESTMORELAND.
    De Prins is hier kort by; zou het uwe Lordschap
behaagen zyne Genade nu te spreeken op een gelyken
afstand tusschen de beide legers?
[p. 282]
MOWBRAY.
    Laaten wy dan in Gods naam gaan, zo uwe
Hoogwaerdigheid het goedvind.
YORK.
    Gaa gy vooruit om zyne Genade te begroeten.  Wy
zullen volgen, Mylord.
VIERDE TOONEEL.

DE VOORIGEN, PRINS JOHAN VAN LANCASTER.
LANCASTER.
    Welkom hier, myn goede Neef Mowbray. Ik wensch u
een goeden dag, Mylord Aartsbisschop; en u Mylord
Hastings, en allen de overige Lords. Mylord York, het
zou veel beter staan, dat uwe Gemeente, door de
kerkklok byeen geroepen, u omringde om met eerbied Gods
heilig woord door u te hooren uitleggen, dan u dus hier
te zien als een yzeren man, die een hoop oproerigen met
den trommel byeen vergadert, den herderstaf voor het
zwaard verwisselt, en het woord des levens voor de
alvernielende dood. Indien een man, die in het hart des
Konings geworteld is, en in den zonneschyn van deszelfs
gunst opgroeit, van dit groot voorrecht een misbruik
wilde maaken, helaas! hoeveel rampen zou die niet te
weeg kunnen brengen onder de schaduw van zulk eene
grootheid! En dit is juist uw geval, Mylord
Aartsbisschop. Wie is  er, die niet heeft hooren zeggen
hoe kundig gy zyt in Gods heilig woord, dat gy voor ons
de spreeker zyt van zyn Parlement, de zinnebeeldige
stem van hemzelven, de uitlegger en de bemiddelaar
tusschen de Goddelyke Genade en de hemelsche Heiligen,
en onze slechte daaden? Wie kan toch anders denken, dan
dat gy een misbruik maakt van de eerwaerdig-
[p. 283]
held van uw ampt, en dat gy u bedient van de magt en de
gunst des Hemels, even als een valsch gunsteling van
den naam van zyn Vorst, om schandelyke daaden te
pleegen? Gy hebt, onder schyn van yver voor Gods zaak,
de onderdaanen van zyn Stedehouder, myn Vader, tot
oproer aangezet, en hen tegen de rust van God en van
hem beiden her. waarts aangevoerd.
YORK.
    Myn waarde Mylord Lancaster, ik ben niet opgekomen
tegen de rust van uwen Vader; maar, gelyk ik aan Mylord
Westmoreland gezegd heb, de wanorde der tyden doet ons
met algemeene stemmen vergaderen, en perst ons tot
deeze wanstaltige gedaante om voor onze eigene
veiligheid te zorgen. Ik heb de byzondere artikelen van
onze bezwaaren aan uwe Genade toegezonden, die door het
Hof met verachting van de hand gewezen zyn; en hier uit
is deeze veelhoofdige Hydra geboren, wier gevaarlyke
oogen enkel in slaap kunnen getoverd worden door het
bewilligen in onze rechtvaardige en billyke eischen, en
dan zal oprechte gehoorzaamheid, van deeze dolle woede
genezen, zich geduldiglyk buigen voor de voeten der
Koninglyke Majesteit.
MOWBRAY.
    En, zo dit niet geschied, dan zullen wy tot den
laatsten man toe ons geluk beproeven.
HASTINGS.
    En, schoon wy hier sneuvelen, dan hebben wy nog
medehelpers om onze onderneeming te ondersteunen, en
wanneer het hen mislukt, dan zullen hunne medehelpers
hen ondersteunen, en dus zal  er eene gestadige
opvolging van rampen geboren worden, en nakomelingen op
nakomelingen deezen twist levendig houden, zolang
Engeland menschen zal voortbrengen.
[p. 284]
LANCASTER.
    Mylord Hastings, uw dieplood is te kort, ja veel te
kort, om de diepte van den toekomenden tyd te peilen.
WESTMORELAND.
    Zou het uwe Genade nu behaagen hen stellig antwoord
te geeven, in hoeverre gy hunne voorgestelde artikelen
goedkeurt?
LANCASTER.
    Ik keur die allen goed, ik stem volkomen daarin
toe, en zweer thans by de eer van myn geslacht, dat men
de instellingen van myn Vader verkeerd heeft opgevat,
en dat eenigen dergeenen, die hem omringen, zyne waare
meening en magt al te schandelyk misbruikt hebben.
Mylord, deeze bezwaaren zullen ten spoedigste hersteld
worden; by myn leven, zy zullen hersteld worden. Indien
gy dit goedkeurt, zend dan uwe manschap een ieder naar
zyn huis, gelyk wy de onze zullen doen; en laaten wy
hier, tusschen de twee legers, elkanderen vriendelyk
toedrinken en omhelzen, opdat aller oogen deeze tekens
van onze herstelde genegenheid en vriendschap met zich
naar huis moogen draagen.
YORK.
    Ik houd u aan uw vorstelyk woord voor de
herstelling van onze bezwaaren.
LANCASTER.
    Ik geef het u, en zal het gestand doen; en hierop
zal ik het uwe Hoogwaerdigheid toebrengen.
HASTINGS, (tegen Colevile.)
    Gaa heen, Kapitein, breng aan het leger deeze
tyding van vreede; betaalt hen, en laaten zy aftrekken.
Ik weet, dat hen dit wel aangenaam zal zyn. Spoed u,
Kapitein.
        (Colevile Vertrekt.)
YORK.
    Ik breng het u, edele Lord Westmoreland.
[p. 285]
WESTMORELAND.
    Ik neem het van uwe Hoogwaerdigheid. Indien gy eens
wist, welk eene moeite ik aangewend heb om deezen
vreede te bewerken, dan zoud gy gerust met my drinken;
want het zal binnen kort blyken hoezeer ik u bemin.
YORK.
    Ik twyfel niet daaraan.
WESTMORELAND.
    Dat verheugt my.  Gezondheid aan Mylord, myn goeden
Neef Mowbray.
MOWBRAY.
    Gy wenscht my juist ten goeden tyd gezondheid, want
ik begon daar op het oogenblik zeer kwaalyk te worden.
YORK.
    De menschen zyn doorgaans vrolyk wanneer hen eenig
ongeluk over het hoofd hangt, maar zwaarmoedigheid is
de voorbode van een goeden uitslag.
WESTMORELAND.
    Wees derhalven vrolyk, Neef, daar eene onverwachte
beängstheid enkel dient om ons toe te roepen:  Het best
komt morgen. 
YORK.
    Gelooft my, ik ben zeer ligthartig.
MOWBRAY.
    Des te erger indien uwe stelling doorgaat. (Men
hoort gejuich.)
LANCASTER.
    Het woord van vreede is gegeven; hoor, hoe zy
juichen!
MOWBRAY.
    Dit zou heuglyk geweest zyn na eene overwinning.
YORK.
    Een vreede is in den aart gelyk aan eene verove-
[p. 286]
ring, want dan zyn beide partyën edelmoediglyk teu
onder gebragt, en niet eene van beide is de verliezer.
LANCASTER. (tegen Westmoreland.)
    Gaa heen, Mylord, en doe ons leger insgelyks van
een scheiden. (Westmoreland vertrekt.) (Tegen York.) En
indien het u behaagt, Mylord, laaten dan onze beide
legers ons voorby trekken, opdat wy moogen zien met wie
wy te doen zouden gehad hebben.
YORK.
    Gaa Mylord Hastings, en doe ons volk, éér het
afgedankt word, hier voorby trekken. (Hastings
vertrekt.)
LANCASTER.
    Ik denk, Mylords, dat wy deezen nacht by elkanderen
zullen blyven.
VYFDE TOONEEL.

DE VOORIGEN, WESTMORELAND.
LANCASTER, (tegen Westmoreland.)
    Hoe, Neef! waarom blyft ons leger nog byëen?
WESTMORELAND.
    De Opperhoofden, die van u bevel gekregen hebben om
te blyven. willen niet aftrekken vóór dat zy u zelven
hebben hooren spreeken.
LANCASTER.
    Zy weeten hunnen plicht.
HASTINGS, (terug komende.)
    Mylord, ons volk is alreeds verstrooid; even als
jonge stieren, die van onder het jok komen, namen zy
hunnen weg naar het oosten, het westen, het noorden, en
het zuiden; of gelyk, wanneer een
[p. 287]
school uitgaat, een ieder naar zyn huis, of naar de
speelplaats loopt.
WESTMORELAND.
    Eene goede tyding, Mylord Hastings; voor welke ik
u, Verraader, gevangen neem, als schuldig aan Hoog
Verraad, en u beiden insgelyks, Lord. Aartsbisschop, en
Lord Mowbray.
MOWBRAY.
    Is deeze handelwys billyk en eerlyk?
WESTMORELAND.
    Was uwe byëenkomst zodanig?
YORK. (tegen Lancaster.)
    Zult gy dus uwe belofte verbreeken?
LANCASTER.
    Ik heb aan u in persoon geene belofte gedaan. Ik
heb niets beloofd, dan dat de bezwaaren, waar. over gy
u beklaagde, zouden uit den weg geruimd worden; en
hiervoor zal ik, op myne eer, recht christelyk zorg
draagen. Maar wat u betreft, Oproermaakers. gy zult den
verdienden loon ontfangen voor uwe muitery en snoode
daaden. Gy hebt zeer onbezonnen de wapenen opgevat; gy
hebt dwaaslyk* uw volk herwaarts aangevoerd, en
hetzelve nog dwaaslyker weder weggezonden. Laat de
trommel roeren, en vervolgt den verstrooiden hoop; de
Hemel heeft deezen dag voor ons gestreden en niet wy
zelven. Laat eenige wachten deeze verraaders geleiden
naar het doodblok, als het recht maatig sterfbed des
verraads. (Zy vertrekken met het leger.)
[p. 288]
ZESDE TOONEEL.

FALSTAFF, COLEVILE.
FALSTAFF.
    Hoe is uw naam, Mynheer? wat is uw rang? en vanwaar
zyt gy? als ik het vraagen mag.
COLEVILE.
    Ik ben een Ridder, Mynheer; en myn naam is Colevile
van het Dal.
FALSTAFF.
    Zodat dan, Colevile uw naam is, de Ridderschap uw
rang, en het dal uwe woonplaats. Wel nu, Colevile zal
uw naam blyven, het verraaderschap uw rang, en een
kerkerhol uwe woonplaats, die diep genoeg is. Dus zult
gy steeds Colevile van het Dal blyven.
COLEVILE.
    Zyt gy niet Ridder Johan Falstaff?
FALSTAFF.
    Een zo braaf man als hy zelf, Mynheer, wie ik bok
mooge weeze. Geef u over, Sir, of zal ik nog om u
moeten zweeten? zo dit laatste gebeurt, dan verzeker ik
u, dat het de traanen van uwe vrienden zyn, die zy over
uwe dood storten. Maak u derhalven op met vreezen en
beeven, en roep myne genade aan.
COLEVILE.
    Ik denk, dat gy Sir Johan Falstaff zyt, en in die
gedachte geef ik my aan u over.
FALSTAFF.
    Ik heb een geheel school tongen hier in deezeń
buik, en niet eene derzelve spreekt eenig ander woord
dan myn naam. En indien ik een buik had van minder
belang, dan zou ik de vlugste kaerel van geheel Europa
weezen, maar die buik,
[p. 289]
die buik, die buik, maakt my ongelukkig. Daar komt onze
Veldheer. (Lancaster en Westmoreland komen.)
LANCASTER.
    De eerste drift is voorby, vervolg hen nu niet
verder, roep onze benden terug, Neef Westmoreland. (
Westmoreland vertrekt.) Wel, Falstaff, waar zyt gy
allen deezen tyd geweest? Gy komt altyd als alles
afgedaan is. Deeze kwaade nukken van u, zullen, zo waar
als ik leef nog ten eenigen tyd, de eene of andere galg
den rug doen breeken.
FALSTAFF.
    Het zou my leed zyn, Mylord, indien het niet zo
was. Ik heb tot nog toe niet anders geweten, of
berisping en verwyt, waren altoos de belooning der
dapperheid. Denkt gy dan, dat ik eene zwaluw, een pyl,
of een kogel ben? Kan myne zwakke verouderde beweeging,
de snelheid hebben van eene gedachte? Ik heb my met den
alleruitersten graad van mooglykheid herwaarts gespoed;
ik heb omtrent een paarhonderd postpaarden dood
gereden; en, zo verreisd als ik  er uitzie, heb ik
echter door myne zuivere en onbevlekte dapperheid
gevangen genomen, Sir Johan Colevile van het Dal, een 
allerstoutsten Ridder en dapperen vyand. Maar, wat is
dat? hy zag my naauwlyks of hy gaf zich over; zo dat ik
met recht kan zeggen, met dien kromneuzigen Knaap van
Romen, met Caesar:  Ik kwam, ik zag, ik won .
LANCASTER.
    Dit toont meer zyne beleefdheid dan uwe verdienste.
FALSTAFF.
    Dat weet ik niet; maar hier is hy, en hier geef ik
hem over, en hiermede verzoek ik aan uwe Genade, dat
dit mooge geboekt worden by de overige daaden van
deezen dag, of ik wil het, waarachtig, in eenig ander
particulier referein geplaatst hebben,
[p. 290]
met myn portrait daar boven, en Colevile die my de
voeten kust. Zo gy my tot deeze handelwys noodzaakt, en
gy allen dan geene vergulde tweestuivers-stukjes
gelykt, in vergelyking van my; en ik u aan den helderen
hemel van de Faam, niet zo verre overschyn als de volle
maan de vonken van het firmament, die by haar
vergeleken speldekoppen schynen, geloof dan nooit weder
het woord van een Edelman. Daarom doe my recht, en laat
verdienste verheven worden.
LANCASTER.
    De uwe is te zwaar om verheven te worden.
FALSTAFF.
    Laat die dan schynen.
LANCASTER.
    Zy is te dik om te schynen.
FALSTAFF.
    Laat zy dan maar iets doen, myn waarde Lord dat my
goed doen kan, en noem het dan gelyk gy wilt.
LANCASTER, (tegen Colevile.)
    Is uw naam Colevile?
COLEVILE.
    Ja, Mylord.
LANCASTER.
    Gy, Colevile, zyt een bekend muiteling.
FALSTAFF.
    En een onderdaan van bekende trouw heeft hem
gevangen genomen.
COLEVILE.
    Ik ben eveneens, Mylord, als de voorgangers, die my
herwaarts gevoerd hebben; maar zo zy zich door my
hadden laaten gezeggen, dan zoud gy hen tot hooger prys
betaald hebben dan nu.
FALSTAFF.
    Ik weet niet hoe duur zy zich verkocht hebben, maar
dit weet ik, dat gy, als een goedhartig man, u zelven
om Gods wil weggegeven hebt; en derhalven dank ik u
voor u.
[p. 291]
ZEVENDE TOONEEL.

DE VOORIGEN, WESTMORELAND.
LANCASTER, (tegen Westmoreland.)
    Wel nu, hebt gy uwe vervolging gestaakt?
WESTMORELAND.
    De aftogt is gedaan, en wy wachten op uwe
uitspraak.
LANCASTER.
    Zend dan Colevile met zyne zaamgezworenen naar
York, om terstond hunne straf te ontfangen. Blunt, leid
hen weg; en draag zorg dat gy hen wel bewaart. (Blunt
vertrekt met Colevile.) Laaten wy ons nu naar het Hof
spoeden, Mylords; ik heb verstaan, dat de Koning myn
Vader zeer krank is, onze nieuwstyding zal ons voorgaan
naar zyne Majesteit, en die zult gy, myn Neef, hem gaan
brengen om hem op te beuren, en wy zullen u volgen zo
spoedig als mooglyk zal zyn. (Westmoreland vertrekt.)
FALSTAFF.
    Mylord, geef my verlof, bid ik u, om naar
Gloucestershire te gaan, en als gy aan het Hof komt,
wees dan zo goed van goed getuigenis van my te geeven.
LANCASTER.
    Vaar wel, Falstaff; ik zal, naar myne wyze van
denken, beter van u spreeken dan gy wel verdient. (
Lancaster vertrekt.)
FALSTAFF, (alleen.)
    Ik wenschte wel, dat gy maar verstand had, dat zou
u beter zyn dan uw Hertogdom. Op myne eer, deeze jonge
schraalbloedige knaap bemint my niet; en niemand kan
hem aan het lachen maaken; maar, dat is juist geen
wonder, want hy drinkt geen wyn. Nog nooit is een van
die huiszittende
[p. 292]
jongens op de proef goed bevonden; want slappe drank en
veel visch eeten maakt hun bloed zó koud, dat zy in
eene soort van mannelyke vrysterziekte vervallen, en
als zy dan trouwen dan teelen zy enkel meisjes, Zy zyn
doorgaans zotten en bloodaarts; en dit zouden veelen
van ons ook kunnen zyn, maar alleen door al te groote
verhitting. Een goed glas Sereetsche Secq doet eene
tweevoudige werking; het stygt my naar de harsens,
droogt daar alle zotte, ydele, en ongekookte
denkbeelden op, die dezelven omringen; en maakt hen
vlug, vatbaar, vindingryk, en vol van levendige,
vuurige, en aangenaame invallen; die aan de stem
overgeleverd, en door de tong ter waereld gebragt,
uitmuntende aartigheden worden. De tweede uitwerking
van deeze Secq is, dat dezelve het bloed verwarmt; dat
te vooren koud en gestreken de lever wit en bleek liet;
en dat is het kenmerk van kleinmoedigheid en
lafhartigheid; maar de Secq verwarmt het, en doet het
van de binnenste deelen tot de uiterste omloopen; zy
ontsteekt het vuur in het aangezicht, dat dan even als
eene baak allen de overige deelen van dit klein
Koningryk, den mensch waarschouwt om in de wapenen te
komen, en dan passeeren de mindere levensdeelen, en
binnenlandsche kleine geesten allen de monstering voor
hunnen algemeenen bevelhebber, het hart; dat dan
grootsch geworden, en opgeblazen door zulk een talryk
gevolg allerhande dappere daaden durft bestaan; en
deeze dapperheid komt enkel uit de Secq. Dus is
kundigheid in de wapenen niets zonder de Secq; en
geleerdheid alleen een klomp goud, die door een boozen
geest bewaard word, tot dat de Secq dien in handeling
brengt, en denzelven dus van gebruik en nut doet
worden. Hier van daan komt het dat Prins Hendrik zo
dapper is; want hy heeft het koud bloed, dat hy van zyn
 Vader geërfd heeft, even als schraal, onvruchtbaar, en
woest land, gemest,
[p. 293]
bewerkt, en beploegd, door zyn uiterste best te doen,
in het drinken van eene goede kwantiteit goede
vruchtbaare Secq, zo dat hy daar door recht warm en
dapper geworden is. Indien ik duizend zoonen had, dan
zou het eerste menschelyke grondbeginsel, dat ik hen
zou inboezemen, weezen, dat zy alle slappe dranken
moesten afzweeren, en zich geheelenal aan de Secq
overgeeven. (Bardolph komt op het Tooneel) Hoe is het,
Bardolph?
BARDOLPH.
    Het volk is afgedankt en reeds vertrokken.
FALSTAFF.
    Laat hen loopen; ik zal over Gloucestershire gaan,
en daar den Heer Robert Shallow, Schildkn. gaan
bezoeken. Ik heb hem reeds tusschen vinger en duim week
gemaakt, en binnen kort zal ik met hem zegelen. Kom,
laaten wy gaan.
                (Zy vertrekken.)
AGTSTE TOONEEL.

Het Tooneel is in het Koninglyk Paleis te Westminster.
KONING HENDRIK, WARWICK, CLARENCE, GLOUCESTER.
K. HENDRIK.
    Nu, Mylords, indien de Hemel een gelukkigen uitslag
geeft aan den twist, die binnen onze eigene deuren
bloed, dan zullen wy onze jongelingschap naar edeler
slagvelden geleiden, en geene andere dan gewyde
zwaarden trekken. Onze Scheepsvloot is reeds hier toe
gereed gemaakt, onze magt byëen gebragt, onze
Stedehouders behoorlyk aangesteld, en alles naar onzen
wensch geschikt; wy hebben nog maar alleenlyk eene
kleine versterking van nooden, en wy wachten enkel tot
dat de Muitelin-
[p. 294]
gen, die nu op de been zyn, zich aan het juk der
wettige regeering zullen onderworpen hebben.
WARWICK.
    Ik twyfel niet, of uwe Majesteit zal deeze beide
zaaken wel ras zien gebeuren.
K. HENDRIK.
    Myn Zoon, Humphrey van Gloucester, waar is de
Kroonprins uw broeder?
GLOUCESTER.
    Ik meen, Mylord, dat hy naar Windsor gegaan is om
te jaagen.
K. HENDRIK.
    En met welk gezelschap?
GLOUCESTER.
    Dat is my onbekend, Mylord.
K. HENDRIK.
    Is uw broeder Thomas van Clarence niet by hem?
GLOUCESTER.
    Neen, Mylord, die is hier tegenwoordig.
CLARENCE.
    Wat verlangt Mylord myn Vader?
K. HENDRIK.
    Niets meer dan alles goeds voor u, Thomas van
Clarence. Hoe komt het, dat gy niet by uwen broeder den
Kroonprins zyt? Hy bemint u, Thomas, en gy verwaarloost
hem. Gy hebt meer deel in zyne genegenheid dan uwe
andere broeders; houd hem in waerde, myn kind; gy zult
daardoor altoos een groote bemiddelaar kunnen zyn
tusschen zyne Majesteit en uwe andere broeders, wanneer
ik eens zal overleden zyn. Verwaarloos hem derhalven
niet; draag zorg, dat gy zyne genegenheid niet
verliest; en maak niet dat gy uit het voorrecht van
zyne gunst raakt, door u flaauw jegens hem te toonen of
onverschillig voor zyne begeerten. Want hy is
goedhartig, wanneer men hem weet te gemoet te komen; hy
heeft altoos eene traan over voor het medelyden, en
eene hand, zo open als
[p. 295]
de dag voor de zachte weldaadigheid; maar hy is ook
integendeel, wanneer hy eenmaal vertoornd is, een
rotssteen, ongestadig als de Winter, en zo opvliegende
als de voorjaarsvlaagen, die in den ochtendstond
bevrozen zyn geweest. Daarom moet zyn humeur wel in
acht genomen worden; bestraf hem over fouten, doch met
ontzag, wanneer gy bespeurt, dat zyn gestel tot
vrolykheid geneigd is, maar, wanneer hy gemelyk is,
vier hem dan de lyn tot dat hy, even als een walvisch
in de diepte, zichzelven door spartelen afgemat heeft.
Neem dit in acht, Thomas, dan zult gy in het toekomende
de toevlucht zyn voor uwe vrienden, de gulden hoep om
uwe broeders aaneen te binden, zodanig dat het
welgekuipt vat van hun bloed, schoon met het vergif van
opgifting gemengd, hetwelk van tyd tot tyd de
geslachtsverwisseling daarin zal storten, nimmer zal
lekken, al werkte ook dat (vergif) zo sterk als akonyt,
of zo schielyk als gezwind-buskruid.
CLARENCE.
    Ik zal hem ontzien met alle mooglyke zorg en
genegenheid.
K. HENDRIK.
    Hoe komt het, Thomas, dat gy niet by hem te Windsor
zyt?
CLARENCE.
    Hy is daar niet van daag, hy eet in London.
K. HENDRIK.
    En met welk gezelschap, zoud gy my dit ook kunnen
zeggen?
CLARENCE.
    Met Poins, en met anderen van zyne gewoone makkers.
K. HENDRIK.
    De vruchtbaarste grond is meest onderhevig aan
onkruid; en hy, dat edel afbeeldsel van myne
jongelingschap is daarmede geheelenal bezaaid; en dit
maakt dat myne droefheid zich nog verder uit-
[p. 296]
strekt dan het uur van myne dood. Het bloed schreit uit
myn hart, wanneer ik in verbeeldelyke gedaanten my de
losbandige dagen en de bedorven tyden voorstel, die
gylieden beleeven zult, wanneer ik eenmaal zal rusten
by myne voorouders. Want, als zyne buitenspoorige
ligtmisseryën eens geen bedwang meer zullen hebben, als
drift en verhit bloed zyne raadgeevers zullen zyn, als
magt en slechte zeden zich met elkanderen zullen
vereenigen, o Hemel! met hoe snelle wieken zal dan zyne
neiging het uittartend gevaar en het bederflyk verval
te gemoet treeden!
WARWICK.
    Myn genadigste Lord, gy ziet verre achter hem; de
Prins bestudeert alleen zyne makkers, even als eene
vreemde taal, waarin het noodig is, wanneer men dezelve
magtig wil worden, dat men zelfs de onbetaamelykste
woorden naziet en van buiten leert; welken, eens
geleerd zynde, gelyk uwe Majesteit wel bekend zal zyn,
geen ander gebruik hebben, dan dat zy gekend en gehaat
worden. Zo zal ook de Prins, volmaakter geworden door
den tyd, zyne oude makkers, als onbehoorlyke
uitdrukkingen verwerpen, en het aandenken aan hen zal
overblyven even als een patroon of maat, waar naar zyne
Genade het gedrag van anderen zal kunnen afmeeten, en
dus voorleden nadeelen in voordeelen veranderen.
K. HENDRIK.
    Het is iets zeldzaams, dat de bye haar huisje
verlaat, dat zy in een dood geraamte gemaakt heeft.  
Wie komt daar aan, Westmoreland?
[p. 297]
NEGENDE TOONEEL.

DE VOORIGEN, WESTMORELAND.
WESTMORELAND.
    Heil zy myn Vorst, en dat nog meer geluk gevoegd
mooge worden by dat geen, hetwelk ik hem kom
verkondigen! Prins Johan, uw zoon, kust eerbiediglyk de
hand van uwe Genade; Mowbray, de Bisschop Scroop,
Hastings, en allen de overigen zyn ter straf gevoerd;
daar is thans niet één oproerig zwaard ontbloot, maar
de vreede plant overal olyfplanten. Op welk eene wyze
dit alles is toegegaan, en elke stap van dit geval, kan
uwe Majesteit omstandiger leezen in dit geschrift.
K. HENDRIK.
    o Westmoreland, gy zyt een zomervogel, die altoos
in het felst van den winter het verlengen der dagen
aankondigt. (Harcourt komt op het Tooneel.) Daar komt
nog meer nieuws.
HARCOURT.
    God behoede uwe Majesteit voor vyanden; en dat een
iegelyk, die tegen u opstaat, mooge vallen gelyk die,
waarvan ik u tyding kom brengen! De Graaf van
Northumberland, en Lord Bardolph, en nog eene groote
menigte Engelschen en Schotten zyn verslagen door den
Gouverneur van Yorkshire, deeze papieren kunnen u,
wanneer het u behaagt, breedvoerig bericht geeven van
de inrichting en omstandigheden van het gevecht.
K. HENDRIK.
    Waarom toch moeten deeze goede tydingen myne
ongesteldheid doen toeneemen? Kan de Fortuin dan nimmer
met twee volle handen komen? Moet zy altoos haare
vleijende woorden met de slechtste letters schryven?
Altoos geeft zy eene maag en geen voedsel; zo als aan
armen, die welvaarende
[p. 298]
zyn; of zy geeft een feest en neemt de maag weg: zo als
by de ryken die overvloed bezitten, en daarvan geen
genot hebben. Ik behoorde my over alle deeze gelukkige
tydingen te verblyden, en nu begint het gezicht my te
begeeven en het hoofd te draaijen.  Ach, my! komt by
my!  ik word zeer onpasselyk.
GLOUCESTER.
    God versterke uwe Majesteit!
CLARENCE.
    Ach! myn Koninglyke Vader!
WESTMORELAND.
    Myn genadigste Heer, beur uzelven op, en open uwe
oogen.
WARWICK.
    Hebt geduld, Prinsen; gy weet, dat deeze toevallen
zyne Majesteit meer overkomen. Verwydert u een weinig
van hem, geeft hem lucht; hy zal welhaast weder
hersteld zyn.
CLARENCE.
    Neen, neen, hy kan deeze hevige pynen niet lang
doorstaan; de onafgebrokene zorg en arbeid van zyn 
geest hebben den muur, die hen opgesloten moest houden,
zodanig doorboord, dat het leven reeds daar door kykt,
en uitbreeken zal.
GLOUCESTER.
    Het volk maakt my beängst; want men spreekt van
schepsels, die zonder vader geteeld zyn, en andere
tegennatuurlyke geboorten. De jaargetyden veranderen
hunne gewoonten, even als of het jaar eenige maanden
slaapende had gevonden, en de zelve had overgeslagen.
CLARENCE.
    De rivier heeft drie getyden lang gevloeid zonder
eene ebbe tusschen beiden, en de oude lieden, die
praatzuchtige jaarboeken van den tyd, zeggen, dat dit
nog eens gebeurd is kort vóór dat onze Overgrootvader
Eduard ziek wierd, en stierf.
[p. 299]
WARWICK.
    Spreekt wat zachter, Prinsen, want de Koning begint
te bekomen.
GLOUCESTER.
    Deeze beroerte zal gewisselyk zyn uiteinde zyn.
K. HENDRIK.
    Weest zo goed neemt my op, en draagt my van hier in
eenige ander kamer. Wat zacht, bid ik u, en laat daar
geen gerucht gemaakt worden, myne waarde vrienden, of
de eene of andere zacht-treurige en toegenegene hand
zou myn afgematten geest eenig muziek moeten willen
influisteren.
WARWICK.
    Roept de muzikanten in de naaste kamer.
K. HENDRIK.
    Zet de kroon hier op myn hoofdkussen.
CLARENCE.
    Zyne oogen staan hol, en hy begint sterk te
veranderen.
WARWICK.
    Wat stil, wat stil!
TIENDE TOONEEL.

DE VOORIGEN, PRINS HENDRIK.
P. HENDRIK.
    Heeft iemand den Hertog van Clarence gezien?
CLARENCE.
    Hier ben ik, Broeder, en tot in de ziel bedroefd.
P. HENDRIK.
Wat is dat! regen in huis, en niet buiten de deur! Hoe
vaart de Koning?
GLOUCESTER.
    Zeer slecht.
P. HENDRIK.
    Heeft hy het goed nieuws al gehoord? Zeg het hem.
[p. 300]
GLOUCESTER.
    Hy is merkelyk verergerd zedert dat hy het gehoord
heeft.
P. HENDRIK.
    Indien hy ziek is van blydschap, dan zal hy wel
herstellen zonder geneesheer.
WARWICK.
    Maakt zo veel gerucht niet, Mylords. Genadige
Prins, spreek zacht; de Koning uw vader heeft zich ter
rust gelegd.
CLARENCE.
    Laaten wy in eene andere kamer gaan.
WARWICK, (tegen P. Hendrik)
    Behaagt het uwe Genade met ons te gaan?
P. HENDRIK.
    Neen; ik zal my hier nederzetten om den Koning te
bewaaken. (Zy vertrekken allen, behalven Prins Hendrik.
) (Prins Hendrik vervolgt.) Hoe! legt de kroon hier op
zyn hoofdkussen, die eene zo onrustige bedgenoote is? o
Gy gepolyste onrust! gulden kommer! gy, die de poorten
der sluimering voor zo menig een slaapeloozen nacht wyd
open houd, kan hy nu met u slaapen?  Maar hy slaapt
niet half zo zoet en gezond als degeene, die de
wenkbraauw met een groven hoofddoek omwonden, de
gantsche nachtwaake doorsnurkt, o Oppermagt, wanneer gy
uwen bezitter drukt dan draagt hy u als eene prachtige
wapenrusting in een heeten dag, die beschermt maar ook
brand. Tegen de poorten van zyne ademhaaling legt een
donzachtig vedertje, dat zich niet beweegt; indien hy
ademde dan zou dit ligt en wigteloos donsje zich
voorzeker beweegen.  Myn Vader! myn genadigste
Opperheer!  Deeze slaap is wel vast; ja, inderdaad, wel
vast; het is die slaap, welke reeds zo dikwyls eene
scheiding gemaakt heeft tusschen deezen gulden krans en
zoveel Engelsche Koningen. Hetgeen ik u verschuldigd
ben zyn traanen, en hartgrondige
[p. 301]
droefheid, en die zullen, o myn waardste Vader, u door
natuur, genegenheid, en kinderlyke liefde rykelyk
betaald worden. Hetgeen gy aan my verschuldigd zyt is
deeze koninglyke kroon, die van zelf op my vervalt, als
den onmiddelyken opvolger in uwe waerdigheid en
bloedverwantschap (Hy zet de kroon op zyn hoofd.) Zie,
daar zit zy, en, zo de hemel my bystaat, dan zal de
magt van de gantsche waereld, in één reuzenarm byëen
vergaderd, my dien ring van eer niet met geweld kunnen
ontrukken. Ik zal die overlaaten aan myne nakomelingen
even gelyk gy dezelve aan my hebt nagelaten. (Hy
vertrekt.)
ELFDE TOONEEL.

KONING HENDRIK, WARWICK, GLOUCESTER, CLARENCE.
K. HENDRIK.
    Warwick! Gloucester! Clarence!
CLARENCE.
    Roept uwe Majesteit?
WARWICK.
    Wat begeert uwe Majesteit? Hoe bevind uwe Genade
zich thans?
K. HENDRIK.
    Waarom hebt gy my hier alleen gelaten, Mylords?
CLARENCE.
    Wy hebben den Kroonprins, myn broeder, hier
gelaten, myn Vorst, die het op zich genomen heeft by u
te blyven om u te bewaaken.
K. HENDRIK.
    Den Prins van Wales? Waar is hy? Laat my hem zien.
WARWICK.
    Deeze deur is open, hy zal daar uitgegaan zyn.
[p. 302]
GLOUCESTER.
    Hy is niet door de kamer gekomen, daar wy ons
opgehouden hebben.
K. HENDRIK.
    Waar is de kroon? Wie heeft die van myn hoofdkussen
afgenomen?
WARWICK.
    Toen wy weggegaan zyn, myn Vorst, hebben wy de
kroon hier gelaten.
K. HENDRIK.
    Dan heeft de Prins die weggenomen. Gaat hem
opzoeken. Is hy zó driftig, dat hy myn slaap voor myne
dood aanziet? Gaa, zoek hem op, Mylord Warwick, en doe
hem door bestraffingen herwaarts komen; deeze booze
trek van hem vereenigt zich met myne ziekte, en helpt
haar myn einde bevorderen. Ziet, myne zoonen, welke
schepselen gy zyt; hoe schielyk kan de aart veranderen,
wanneer het goud deszelfs voorwerp word! Hier voor
hebben onze zottelyk bezorgde Vaders hunnen slaap
afgebroken door nadenken: hunne harsens door zorg;
hunne leden door arbeid; hiervoor hebben zy de besmette
hoopen goud uit vreemde landen gehaald; hiervoor hebben
zy hunne gedachten ingespannen om hunne zoonen tot
allerhande kunsten en krygsoefeningen bekwaam te
maaken. Wanneer wy, even als de byën, die van elke
bloem iets afneemen, onze schenkels met wasch, en onze
monden met honig gevuld, en die in den korf gebragt
hebben, dan worden wy, even als de byën, voor onze
moeite gedood! Deeze bitterheid vermeerdert de smart
van eenen stervenden vader. (Warwick komt te rug) Wel
nu, waar is hy, die zo lang niet wachten wil, tot dat
zyne vriendin, de ziekte over my besloten heeft?
WARWICK.
    Myn Vorst, ik vond den Prins in de naaste kamer;
daar hy met vuurige traanen zyne schoone
[p. 303]
wangen zat te wasschen, in eene zó grievende gestalte
van droefgeestigheid, dat de wreedheid zelve, die
steeds gewoon is bloed te zwelgen, hem ziende, haar 
dolk met traanen van mededoogen zou afgewasschen
hebben. Hy zal terstond hier komen.
K. HENDRIK.
    Maar waarom heeft hy dan de Kroon weggenomen? (
Prins Hendrik komt op het Tooneel.) Ziet, daar komt hy.
 Kom by my, Hendrik. (Tegen de twee andere Prinsen en
Warwick.) Gaat uit het vertrek, en laat ons hier
alleen. (Zy vertrekken.)
P. HENDRIK.
    Ik had nimmer gedacht, dat ik u ooit wederom zou
hebben hooren spreeken.
K. HENDRIK.
    Hendrik, uw wensch was de vader van deeze gedachte.
Ik blyf te lang by u, ik begin u te verveelen. Zyt gy
zo hongerig naar myn ledigen zetel, dat gy u gedrongen
vind myne eertekenen te aanvaarden eer de tyd nog
geboren is?  o Dwaaze jongeling! Gy staat naar eene
grootheid, die u ter neder zal drukken. Maar, wacht nog
een weinig; want de nevel van myne grootheid word door
een zó geringen wind om hoog gehouden, dat dezelve
welhaast zal nedervallen: myn dag is reeds betrokken.
Gy hebt iets gestolen, dat, na verloop van weinige
uuren zonder misdaad uw eigendom zou geweest zyn; en gy
hebt, zelfs in het uur van myne dood myne verwachting
van u bevestigd. Uw leven toont duidelyk dat gy my niet
bemint, en gy begeert, dat ik met deeze verzekering
mooge sterven. Gy verbergt duizend dolken in uwe
gedachten, welken gy op uw versteend hart gewet hebt,
om één enkel half uur van myn broos leven te
vermoorden. Hoe! kunt gy my geen half uur langer
dulden? Wel nu, gaa dan uwen gang, en delf zelf myn
graf, en beveel aan de vreugdeklokken, dat
[p. 304]
zy aan uwe ooren toeroepen, dat gy gekroond zyt, maar
niet, dat ik dood ben.  Laaten alle de traanen, die myn
lyk zouden besproeijen balsemdroppen worden om uw hoofd
te zalven; vermeng my enkel met het vergeten stof, en
geef hem, die u het leven gegeven heeft, aan de wormen
over.  Zet myne amptenaars af, verbreek myne wetten;
want nu is de tyd gekomen om met alle geregeldheid den
spot te dryven; Hendrik de Vyfde is gekroond. Verhef u,
ydelheid! Buk neder, Koninglyk Gezag! Weg met alle wyze
raadsmannen, en laaten nu allen de dwaaze lediggangers
uit alle landen zich naar het Engelsche Hof begeeven;
laaten nu onze nabuuren zich van het schuim van hun
volk ontlasten. Indien daar een ligtmis gevonden word,
die gewoon is te vloeken, te drinken, te dansen, te
rinkelrooijen by den nacht, te rooven, te moorden, en
de oudste zonden op de nieuwste wyzen te pleegen,
laaten zy zich dan verheugen, want hy zal daar niet
meer lastig zyn; Engeland zal zyne driedubbele schulden
dubbel vergulden; Engeland zal hem bedieningen,
eerampten, en vermoogen geeven; want de vyfde Hendrik
rukt de verdraaide losbandigheid den breidel uit den
mond, en de dolle honden zullen hunne tanden slaan in
het vleesch der onnozelheid. Helaas! myn ongelukkig
Koningryk, dat door zoveel burgerlyke slagen getroffen
is! daar alle myne zorgen uwe buitenspoorigheden niet
hebben kunnen beletten, wat zal  er dan van u worden,
wanneer de buitenspoorigheid zelve voor u zal moeten
zorgen? Ach! gy zult welhaast weder eene wildernis
worden, bevolkt met wolven, uwe oude bewooners!
P. HENDRIK. (knielende.)
    Ach! Vergeef het my, myn Vorst! Indien myne
traanen, die vochtige beletselen van myne spraak, my
niet verhinderd hadden, dan zou ik deeze harde, schoon
waarde, verwytingen reeds voorgeko-
[p. 305]
men zyn, éér uwe droefheid die had uitgesproken, en ik
dezelve zolang had aangehoord. Hier is uwe kroon, dat
Hy, die de kroon draagt tot in alle eeuwigheid, dezelve
nog lang de uwe doe zyn! Indien ik meer begeerte heb
tot dezelve, dan tot uw eer en roem, dat ik dan nooit
meer opstaa uit deeze onderdaanige houding, welke aan
myn oprecht en eerbiedig hart deeze vernederende
kniebuiging heeft ingeboezemd. De Hemel zy myne
getuige, hoe sterk myne ziel getroffen wierd, toen ik,
in deeze kamer komende, geene ademhaaling bespeurde in
de borst van uwe Majesteit! Dat ik in myne
tegenwoordige spoorloosheid sterve, indien ik thans
veins, en nooit herleeve om aan de ongeloovige waereld
de edele verandering van gedrag te kunnen toonen, welke
ik myzelven heb voorgesteld! Toen ik inkwam, en my
verbeeldde, dat gy dood waart, schoon ik zelf byna dood
was door het denkbeeld, dat gy het waart, sprak ik de
kroon aan, even als of dezelve bezield was, en heb haar
de volgende verwytingen gedaan: De zorg, die aan u
onafscheidelyk verknocht is, heeft zich gevoed met het
vleesch van myn Vader, en daarom zyt gy, schoon het
fynste goud, (echter in myne oogen) het slechtste goud;
ander (goud), schoon minder fyn van specie, is meer van
waerdy, naardien het, tot een drinkbaar geneesmiddel
ontbonden, des menschen leven behoud; daar gy
integendeel, het allerfynste, het allergeächtste, en
het allerberoemdste, dengeenen, die u droeg, verslonden
hebt. Na aan de kroon deeze verwytingen gedaan te
hebben, heb ik, myn Vorst, die op myn hoofd gezet, om
tegen haar, als eene vyandin, die myn Vader voor myne
oogen vermoord had, het geding van een wettigen
erfgenaam aan te vangen. Maar, indien deeze daad myne
levensgeesten met eenige blydschap besmet heeft, of
myne verbeelding tot eenige verheffing van trotsheid
heeft doen opzwellen, of, indien
[p. 306]
eenige verwaande of wederspannige gedachte met de
geringste aandoening van eene welkomgroet aan derzelver
oppermagt huisvesting gegeven heeft; laat dan de Hemel
die voor eeuwig aan myn hoofd ontrukken, en my gelyk
stellen met den geringsten onderdaan, die met vreezen
en beeven daar voor nederknielt.
K. HENDRIK.
    o Myn Zoon! de Hemel heeft het u ingegeven, dat gy
de kroon hier zoud wegneemen, opdat gy te beter de
liefde van uwen Vader zoud weder winnen door deeze daad
zo verstandiglyk te verschoonen. Kom nader, Hendrik;
zet u neder voor myn bed; en hoor naar myn raad, die,
naar ik denk, de laatste zal zyn, dien ik zal
uitboezemen. Het is den Hemel bekend, myn Zoon, door
welke bypaden en slinksche wegen ik tot deeze kroon
gekomen ben; en ik zelf weet maar al te wel hoe
onrustig dezelve op myn hoofd gezeten heeft. Zy zal met
meer rust op uw hoofd overgaan; gy zult die met meer
gunst, en meer zekerheid bezitten; want alle de vlekken
van derzelver verkryging zullen met my ten grave
daalen. Op myn hoofd scheen zy enkel een eerteken te
zyn, dat door eene woeste hand was weggerukt; en daar
zyn nog veelen in leven, die my kunnen verwyten, dat ik
dezelve door hunne hulp verkregen heb. en hieruit
ontstaan dagelyks oneenigheden en bloedstortingen, die
de ingebeelde rust verstooren. Ik heb, gelyk gy weet,
alle deeze stoute verschrikkingen met groot gevaar
tegengegaan. Want myne gantsche regeering is niets
anders geweest dan een tooneel, dat over dit onderwerp
handelde; en nu verandert het door myne dood; want
hetgeen ik door inkoop verkregen had, vervalt nu op u
door een veel gelukkiger lot, dewyl gy de kroon zult
draagen door erfrecht. Maar, schoon gy nu vaster staat
dan ik immer heb kunnen doen, zyt gy nog niet genoeg
gevestigd, dewyl de wonden
[p. 307]
nog versch zyn, en allen uwe vrienden, die gy tot
vrienden moet trachten te behouden, eerst sedert korten
tyd hunne angels en hunne klaauwen hebben afgelegd,
door welker strenge uitwerking ik bevorderd ben, en
naast welker vermoogen ik wel met recht de vrees van op
nieuw onttroond te zullen worden zou moogen plaatsen;
weshalven ik, om dit te vermyden, eenigen van hen heb
afgesneden, en voorgenomen een groot gedeelte naar het
Heilig Land te geleiden; opdat de rust en het langdurig
stilzitten, hen niet te naauw in myne omstandigheden
doe inzien. En daarom, myn Hendrik, laat het u tot eene
gewoonte worden duizelige Hoofden met buitenlandsche
Oorlogen bezig te houden, op dat hunne werkzaamheid,
verre van hier uitgesloofd, het aandenken aan voorige
dagen mooge te niet doen. God vergeeve het my, hoe ik
aan de Kroon ben gekomen, en vergunne u, dat gy dezelve
in vreede moogt bezitten!
P. HENDRIK.
    Genadigste Vorst, gy hebt die gewonnen, gedragen,
behouden, en aan my overgegeven, dus moet myne
bezitting klaar en wettig zyn, en daarom zal ik meer
dan gemeene zorg aanwenden, om die tegen de geheele
Waereld wettiglyk te verdeedigen (Prins Johan van
Lancaster en Warwick komen terug.)
K. HENDRIK.
    Zie, daar komt myn Zoon Johan van Lancaster.
LANCASTER.
    Heil, vreede, en welvaart zy myn Koning en Vader!
K. HENDRIK.
    Gy brengt my heil en vreede, zoon Johan; maar
welvaart is, helaas! met de vleugelen der jeugd
weggevlogen, van deezen dorren en vermolmden Struik. Nu
ik u zie, neemen alle myne waereldsche zaaken een
einde. Waar is Mylord Warwick.
P. HENDRIK.
    Mylord Warwick!....
[p. 308]
K. HENDRIK. (tegen Warwick.)
    Heeft de plaats, daar ik voor de eerste maal myn
toeval gekregen heb, eenigen byzonderen naam?
WARWICK.
    Men noemt die Jerusalem, genadige Vorst.
K. HENDRIK.
    God zy gelooft! Daar is het dat myn leven moet
eindigen. Het is my reeds voor veele jaaren voorspeld,
dat ik niet sterven zou dan in Jerusalem, geen ik
verkeerdelyk voor het Heilig Land heb opgenomen. Maar
breng my naar die Kamer, daar zal ik my nederleggen, in
dat Jerusalem zal Hendrik sterven. (Zy vertrekken.)
        Einde van het Vierde Bedryf.*
[p. 309]
VYFDE BEDRYF.
EERSTE TOONEEL.

Het Tooneel is op het Landgoed van Shallow.
SHALLOW, SILENCE, FALSTAFF, BARDOLPH, PAGIE, DAVID.
SHALLOW.
    Voor den drommel, Ridder, gy komt vandaag niet hier
van daan!  Hola, David!  
FALSTAFF.
    Gy moet my verschoonen, Mynheer Shallow.
SHALLOW.
    Neen, ik wil U niet verschoonen; gy zult niet
verschoond zyn. Geene verschooning zal hier gelden;
daar is geene verschooning, die u dienen kan; gy zult
niet verschoond zyn. Hola, David!  (David komt op het
Tooneel.)
DAVID.
    Hier ben ik, Mynheer.
SHALLOW.
    David, David, David, laat eens zien, David; laat
eens zien;  ja, apropos, gaa aan William den Kok
zeggen, dat hy hier kome,  Sir Johan, gy zult niet
verschoond zyn.
DAVID.
    Het is goed, Mynheer. Maar, dat voorschrift kunnen
wy niet volgen; en dan nog meer, Mynheer; zullen wy het
hooge land met tarw bezaaijen?
SHALLOW.
    Met roode tarw, David. Maar, van William den Kok
gesproken.  Zyn  er geene jonge duiven?
[p. 310]
DAVID.
    Ja, Mynheer.  Hier is de rekening van den Smit voor
hoef- en ploegyzers.
SHALLOW.
    Laat die ondertekend en betaald worden.  Sir Johan,
gy zult niet verschoond zyn. (Hy gaat naar de andere
zyde van het Tooneel.)
DAVID.
    Nu, Mynheer, wy moeten ook eene nieuwe ketting aan
de wateremmer hebben. En zyt gy van voorneemen,
Mynheer, iets van William s huur af te trekken voor den
zak, die hy op den Marktdag te Hinckly verloren heeft?
SHALLOW.
    Hy zal dien moeten betaalen. Eenige duiven, David,
wat kortbeenige hoenders, een schaapenbout, en dan zo
eenige kleine schoteltjes met lekkere toespyzen. Zeg
dat aan William den Kok.
DAVID.
    Zal die Officier hier deezen nacht blyven, Mynheer?
SHALLOW.
    Ja, David, ik zal hem vriendelyk behandelen. Een
Vriend aan het Hof is zo goed als geld in den zak.
Behandel zyn Volk wel, want zy zyn omzwervende
Landloopers, zy zouden ons plukken.
DAVID.
    Niet erger, Mynheer, dan zy zelven geplukt zyn,
want zy hebben verbaazend slecht linnen aan.
SHALLOW.
    Wel gezegd, David. Gaa uwe zaaken verrichten,
David.
DAVID.
    Ik bid u, Mynheer, bescherm toch William Visor van
Wancot tegen Clement Perkes van den heuvel.
SHALLOW.
    Daar worden groote klagten ingebragt, David, tegen
Visor; die Visor is een slechte Knaap, voor zo verre
het my bekend is.
[p. 311]
DAVID.
    Ik wil het uwe Edelheid wel toestemmen, dat hy een
slechte knaap is; maar, God bewaar ons, Mynheer, een
slechte knaap dient, op het verzoek van een vriend,
eenige bescherming te vinden. Een eerlyk Man, Mynheer,
is in staat om voor zichzelven te spreeken, daar een
schurk dit niet kan doen. Ik heb uwe Edelheid, nu agt
jaaren lang, getrouwelyk gediend; en wanneer ik nu nog
niet het vermoogen heb, om eens of tweemaal in een
vierendeeljaars, een schurk te helpen tegen een eerlyk 
man, dan moet ik wel weinig crediet by uwe Edelheid
hebben. De knaap is een braaf vriend van my, Mynheer,
en daarom bid ik uwe Edelheid, dat gy hem uwe
bescherming verleent.
SHALLOW.
    Gaa maar heen, zeg ik u; hem zal geen leed
geschieden. Pas wel op, David.  Waar zyt gy, Sir Johan?
Kom, trek uwe Laarzen uit. Geef my uwe hand, Heer
Bardolph.
BARDOLPH.
    Ik ben verblyd, dat ik uwe Edelheid wel zie.
SHALLOW.
    Ik dank u van gantschen harte, myn goede Heer
Bardolph, (Tegen de Pagie) En wees gy ook welkom,
kleine Knaap. Kom, Sir Johan.
FALSTAFF.
    Ik zal u volgen, myn goede Heer Shallow.
    Bardolph, pas op onze Paarden. (Shallow, Silence,
en de overigen vertrekken behalven Falstaff.)  Wanneer
men my in stukken zaagde, dan zou ik ten minste, vier
dozyn zulke gebaarde Pelgrimsstokken kunnen uitmaaken,
zo als Shallow is.  Het is wonderbaarlyk om te zien,
hoe naauwe overeenkomst  er is tusschen den aart van
zyn volk en zyn eigen; zy gedraagen zich, door hem na
te aapen even gelyk zotte Vreederechters; en hy is,
door met hen te verkeeren, veranderd in
[p. 312]
een Vreederechterachtigen dienaar. Hunne geesten zyn
zodanig met elkanderen vereenigd, door den gemeenzaamen
omgang, dat zy elkanderen in eene vlugt achter na
vliegen, als eene troep wilde ganzen. Indien ik van den
Heer Shallow iets te verzoeken had, dan zou ik zyne
bedienden in een goeden luim brengen, door hen voor te
houden, dat zy geduurig by hunnen Heer waren; en met
betrekking tot zyne bedienden, dan zou ik tegen Shallow
zeggen, dat niemand zyne bedienden beter weet te
bestieren dan hy. Het is zeker, dat een wys en een zot
gedrag overerven, even gelyk iemand eene ziekte
overĕrft, de een van den ander , en daarom behooren de
menschen op hunne hoede te zyn, in het verkiezen van
hunne gezelschappen. Ik zal uit deezen Shallow stof
genoeg trekken, Prins Hendrik ten minsten, den tyd van
zes modes achtereen te doen lachen, dat is, vier
termynen, en twee dagvaardingen, en hy zal zonder
eenige vacantie doorlachen. o Het is toch veel, dat
eene leugen met een kleinen vloek bevestigd, en eene
grap met een ernstig gelaat verteld, zo groote
uitwerking kan hebben op een Jongeling, die nog nooit
Jicht of Podagra gevoeld heeft. Let wel, gy zult hem zo
zien lachen, dat zyn aangezicht  er uitziet als een
natte mantel, die slordig omgehangen is.
SHALLOW. (van binnen.)
    Sir Johan Sir Johan!
FALSTAFF.
    Ik kom, Mynheer Shallow; ik kom. (Falstaff
vertrekt.)
[p. 313]
TWEEDE TOONEEL.

Het Tooneel is in het Hof te London.
DE GRAAF VAN WARWICK, en de LORD-OPPERRECHTER.
WARWICK.
    Hoe is het, Lord-Opperrechter; waar gaat gy zo
heen?
LORD-OPPERRECHTER.
    Hoe vaart de Koning?
WARWICK.
    Volmaakt wel; alle zyne zorgen hebben een einde
genomen.
LORD-OPPERRECHTER.
    Ik hoop immers niet, dat hy dood is?
WARWICK.
    Hy is den weg van alle vleesch gegaan; met
betrekking tot ons leeft hy niet meer.
LORD-OPPERRECHTER.
    Ik wenschte wel, dat Zyne Majesteit my met zich
genomen had, de dienst, dien ik geduurende zyn leven
getrouwelyk waargenomen heb, stelt my nu bloot aan
veele onaangenaamheden.
WARWICK.
    Ik geloof inderdaad, dat de jonge Koning u niet
zeer bemint.
LORD-OPPERRECHTER.
    Ik weet zeer wel, dat hy my nooit bemind heeft, en
derhalven heb ik myzelven gewapend tegen de
omstandigheden van den tyd; die my niet
verschrikkelyker kunnen voorkomen, dan ik dezelve my
reeds in verbeelding heb voorgesteld. (De Prinsen van
Lancaster, Gloucester, en Clarence komen op het
Tooneel.)
WARWICK.
    Daar komen de bedroefde Afstammelingen van
[p. 314]
den overledenen Hendrik. Ach! dat de nog leevende
Hendrik slechts de inborst had, van den minsten van
deeze drie braave Heeren, hoeveel edele zielen zouden
dan hunne ampten behouden, die nu voor schepsels van
een laagen aart, het zeil zullen moeten stryken!
LORD-OPPERRECHTER.
    Helaas! ik vrees, dat alles ten onderste boven zal
gekeerd worden.
LANCASTER.
    Goeden morgen, Neef Warwick.
GLOUCESTER.
    Goeden morgen, Neef.
CLARENCE.
    Goeden morgen, Neef.
LANCASTER.
    Wy komen byëen als lieden, die het spreeken
vergeten hebben.
WARWICK.
    Wy kunnen nog wel (spreeken); maar ons onderwerp is
te treurig om veel spreeken toe te laaten.
LANCASTER.
    Wel nu, vreede zy hem, die ons dus treurig gemaakt
heeft!
LORD-OPPERRECHTER.
    Vreede zy ons, op dat wy niet nog treuriger worden!
GLOUCESTER.
    Myn goede Lord, gy hebt inderdaad een Vriend
verloren; en ik ben wel verzekerd, dat gy dit treurig
gelaat niet van de schyndroefheid geleend hebt; maar,
dat het voorzeker uw eigen is.
LANCASTER.
    Ofschoon niemand weet hoe gunstig hy zal ontfangen
worden, staat gy echter in de geringste verwachting.
Dit bedroeft my; ik wenschte wel, dat het anders ware.
[p. 315]
CLARENCE.
    Nu zult gy Sir Johan Falstaff, goede woorden moeten
geeven, die altoos tegen den stroom van uw ampt heeft
opgeroeid.
LORD-OPPERRECHTER.
    Waarde Prinsen, alles, dat ik gedaan heb, heb ik in
eer en deugd gedaan, enkel aangespoord door de inspraak
van myn hart; en nimmer zult gy my eene onbetaamlyke,
of lafhartige vergiffenis zien afbedelen. Indien
waarheid en zuivere onschuld my niet kunnen redden, dan
zal ik den Koning, myn Heer, die overleden is, gaan
opzoeken, en hem zeggen, wie my hem achterna gezonden
heeft. (Prins Hendrik komt op het Tooneel.)
WARWICK.
    Daar komt de Vorst.
LORD-OPPERRECHTER.
    God behoede uwe Majesteit!
KONING HENDRIK.
    Deeze Titel van Majesteit, dit nieuw en prachtig
kleed, zit my zo gemaklyk niet als gy wel zoud denken.
Waarde Broeders, uwe droefheid schynt met eenige vrees
vermengd te zyn; dit is een Engelsch en niet een
Turksch Hof; het is geen Amurath, die hier een Amurath
opvolgt; maar een Hendrik is hier de Opvolger van
Hendrik. Wees echter treurig, Broeders, want, om naar
waarheid te spreeken, zulks staat u wel; de droefheid
vertoont zich in u zó Vorstelyk, dat ik deeze mode ten
diepste zal volgen, door dezelve in myn hart te
draagen. Wel aan dan, Broeders, weest droevig; maar,
waarde Broeders, trekt u die smart niet verder aan, dan
als een algemeenen last, die ons allen opgelegd is. Wat
my betreft; ik bid u, om Gods wil, stelt u daaromtrent
gerust; ik zal uw Vader en uw Broeder tevens zyn;
draagt Gylieden my slechts liefde toe, en ik zal uwe
zorgen draagen. Schreit echter omdat Hendrik overleden
is; ik zal het ook [p. 316] doen; maar Hendrik leeft
nog, die deeze traanen in eene menigte van gelukkige
uuren zal doen verkeeren.
LANCASTER, GLOUCESTER, CLARENCE.
    Wy hoopen dit van uwe Majesteit.
K. HENDRIK.
    Gy ziet my allen wonderlyk aan, en gy hebt rede
daartoe. (Tegen den Lord-Opperrechter.) Het schynt my
toe, dat gy u verzekerd houd dat ik uw Vriend niet ben.
LORD-OPPERRECHTER.
    Ik ben verzekerd, dat, wanneer ik naar de
billykheid geöordeeld word, uwe Majesteit geene rede
heeft van my te haaten.
K. HENDRIK.
    Niet! Kan een Prins, die zoveel te wachten heeft
als ik, de onwaerdigheden vergeeten, die gy my
aangedaan hebt? Hoe, den onmiddelyken Erfgenaam van de
Kroon van Engeland te recht te stellen, verwytingen te
doen, is dat niets? Moet dat in den poel van Lethe
afgewasschen, moet dat zo maar vergeten worden?
LORD-OPPERRECHTER.
    Ik verbeeldde toen den Persoon van uwen Vader, het
afbeeldsel van zyne magt was toen in my gelegen, en in
het uitvoeren van de Wetten. Toen ik bezig was met het
algemeen welzyn te betrachten, vond Uwe Hoogheid goed,
niet alleen myn Ampt te vergeeten, maar ook de
achtbaarheid en het gezag der wetten en rechten, en de
Majesteit van den Koning, welken ik daar verbeeldde; en
zelfs my in myn rechterstoel te slaan; en derhalven heb
ik my tegen u, als tegen een beleediger van uwen Vader,
van alle myne magt bediend, en u in hechtenis doen
neemen. Indien dit eene slechte daad geweest is, dan
moet gy nu ook te vreeden zyn, nu gy zelf de Kroon
draagt, wanneer gy eens een Zoon hebt, die uwe Wetten
voor niets acht,
[p. 317]
die de Gerechtigheid uit haaren achtbaaren zetel rukt,
die het recht met voeten treed, en die het zwaard stomp
maakt, dat de rust en veiligheid van uwen persoon moet
beschermen; ja, dat meer is, die uw Koninglyk evenbeeld
bespot, en uwe daaden in een tweeden persoon belacht.
Pleeg raad met uwe koninglyke gedachten; stel uzelven
in het geval; wees eens vader, en verbeeld U een zoon,
hoor uwe waerdigheid eens zo schandelyk verachten, zie
onze achtbaarste wetten zo onachtzaamlyk vertreeden;
beschouw uzelven eens, als zo zeer versmaad door uw 
eigen zoon, en stel u dan voor, dat ik uwe zaak opneem,
en in uw naam uwen zoon tot rede breng. Wanneer gy dit
alles bedaardelyk zult overwogen hebben, vonnis my dan;
en naardien gy nu Koning zyt, zeg my dan volgens uwen
staat, wat ik gedaan heb, dat niet overeenkomstig was
met myn ampt, met myn persoon, of met de oppermagt van
myn Vorst.
K. HENDRIK.
    Gy hebt gelyk, Mylord, en gy beschouwt het wel,
blyf derhalven den evenaar en het zwaard behouden; en
ik wensch, dat uw roem steeds mooge toeneemen, en dat
gy zolang moogt leeven, tot dat gy een zoon van my
moogt zien, die, even gelyk ik, na u beleedigd te
hebben, zich aan u onderwerpt. Dan zal ik lang genoeg
geleefd hebben, om met de woorden van myn Vader te
moogen uitroepen:  Hoe gelukkig ben ik, dat ik een man
in myn ryk heb, die moeds genoeg heeft om recht te
oefenen tegen myn eigen zoon, en ik ben niet min
gelukkig, dat ik een zoon heb, die zyn hoogen rang zo
gewilliglyk overgeeft, in de handen van het recht.  Gy
hebt my in bewaaring doen neemen, en om die rede geef
ik op nieuw het onbevlekt zwaard, dat gy tot hier toe
gevoerd hebt, in uwe hand ter bewaaring; met deeze
vermaaning, dat gy hetzelve blyft gebruiken, met
[p. 318]
even zoveel moed, gerechtigheid, en verstandige
onpartydigheid, als gy het tegen my gebruikt hebt. Daar
is myne hand, dat gy als een vader zult magt hebben
over myn zoon, myne stem zal uitspreeken, hetgeen gy
aan myn oor zult ingeeven; en ik zal alle myne
voorneemens doen bukken en vernederen, voor uwe
weloverlegde en wyze schikkingen. En gy, myne Prinsen,
gelooft my, bid ik u, myn Vader is ongebonden ten grave
gedaald, want myne voorige neigingen leggen in zyn
graf, en ik overleef hem in droefheid, met zynen aart,
om de verwachting van de Waereld te leur te stellen, om
voorspellingen te doen liegen, en het slecht gevoelen,
dat my afgeschetst heeft naar myn uiterlyken schyn, uit
te wisschen. Ofschoon het gety van myn bloed tot nog
toe moedwilliglyk gevloeid heeft naar de ydelheid,
keert het echter nu terug, en ebt naar de algemeene
zee, daar het zich met den vloed van staat zal
vermengen, en van nu af aan met plegtige Majesteit
vloeijen. Laaten wy nu ons hoog Parlementshof byëen
roepen; en tot onzen raad zulke edele leden verkiezen,
dat het groot lichaam van onzen Staat in gelyken rang
mooge staan met de best bestierde Natie; dat vreede en
oorlog, (elk byzonder), of beiden te gelyk zich moogen
vertoonen als zaaken, waarin wy wel bedreven zyn; (
tegen den Lord-Opperrechter,) en waarin gy, oude Vader,
de voornaamste stem zult hebben. Zo haast de Krooning
geschied is, zullen wy, gelyk gezegd is, allen onze
Staaten byëen roepen, en, indien de Hemel myne goede
voorneemens bekrachtigt, dan zal niet één Prins, of
Pair billyke rede hebben om te zeggen: De Hemel
verkorte één enkelen dag van het gelukkig leven van
Koning Hendrik. (Zy vertrekken.)
[p. 319]
VIERDE TOONEEL.

Het Tooneel is op het Landgoed van Shallow in
Gloucestershire.
SHALLOW, SILENCE, FALSTAFF, BARDOLPH, PAGIE, DAVID.
SHALLOW.
    Kom, gy moet myn boomgaard ook eens zien, daar
zullen wy in een priëeltje te zamen een pipping d or
van het voorleden jaar eeten, dien ik zelf geënt heb,
met een schoteltje confituuren, en zo voorts.  Kom met
ons, Neef Silence  En dan zullen wy naar bed gaan.
FALSTAFF.
    Gy hebt hier een fraai en ryk Landgoed.
SHALLOW.
    Slecht, slecht, slecht. Al bedelaars, al bedelaars,
Sir Johan.  Kom, laaten wy vrolyk zyn. Breng op, David,
breng op, David, wel goed, David.
FALSTAFF.
    Gy hebt veel dienst van dien David, hy is uw
lyfknecht en uw rentmeester.
SHALLOW.
    Een braaf knecht, een braaf knecht, een recht braaf
knecht, Sir Johan.  By myne Ziel, ik heb te veel Secq
over Tafel gedronken.  Een braaf knecht. Nu, gaa
zitten, gaa zitten; toe kom aan, Neef.
SILENCE, (zingende.)
         Ik zeide; myn vriend, ik ben alreeds hier,
        Kom, laat ons maar eeten, en maaken goed cier,
        Het vleesch is goedkoop, en de meisjes zyn
dier;
     t Zyn vrolyke Jongens, die gaan aan de zwier,
        Sa lustig, van vooren af aan! Sa lustig van
vooren af aan! 
[p. 320]
FALSTAFF.
    Dat is een teken van een vrolyk hart. Myn goede
Heer Silence, daar voor zal ik het u eens toebrengen.
SHALLOW.
    Geef wyn aan den Heer Bardolph, David.
DAVID, (tegen Bardolph.)
    Zet u neder, myn goede Heer, zet u neder; ik zal op
het oogenblik weder by u zyn; zet u, myn goede Heer.  
Heer Pagie, myn goede Heer Pagie, zet u toch;  
proficiat! hetgeen  er van eeten ontbreekt, zullen wy
met drinken vergoeden; maar gy moet het neemen, zoals
het valt; een goed hart is alles. (Hy vertrekt.)
SHALLOW.
    Wees vrolyk, Heer Bardolph; en gy ook, myn jonge
Krygsman, wees vrolyk.
SILENCE. (zingende.)
         Wees vrolyk, wees vrolyk, het wyf is de baas;
     t Zy groot, of  t zy klein,  t maakt altoos
geraas;
             t Is goed zyn in  t huis,
            Daar men hoort gedruis;
        Welkom, welkom, Vastenavond. 
    Weest vrolyk, weest vrolyk, Vrienden.
FALSTAFF.
    Ik had niet gedacht, dat onze Heer Silence een zo
vrolyk Man was.
SILENCE.
    Wie, ik? Ik ben in vroeger tyd wel twee of driemaal
zo vrolyk geweest. (David komt terug.)
DAVID. (tegen Bardolph en den Pagie.)
    Daar is een bord met Renetten voor u.
SHALLOW.
    David!  
DAVID.
    Wat begeert uwe edelheid.  Ik zal op het oogenblik
by u zyn.  Een glas wyn, Mynheer?
[p. 321]
SILENCE. (zingende.)
         Een glaasje wyn,
        Recht klaar en fyn,
        Breng ik aan myn cousyn;
        Een vrolyk hart leeft zonder pyn, ha, ha! 
FALSTAFF.
    Bravo, Heer Silence.
SILENCE.
    Nu wy eerst recht vrolyk zouden beginnen te worden,
nu komt de zoetheid van de nachtrust aan.
FALSTAFF.
    Gezondheid en een lang leven aan u, Heer Silence.
SILENCE, (zingende.)
         Vul het glas, en breng het over. 
    Ik zal u bescheid doen, al was de bodem ook eene
myl diep.
SHALLOW.
    Wees welkom, braave Bardolph; wanneer u iets
ontbreekt, en gy niet daarom vraagen wilt, wyt het dan
aan uw eigen hart. Welkom ook, klein, aartig diefje;
weest van harte welkom. Ik zal eens de gezondheid
drinken van Heer Bardolph, en van allen de Cavalero s,
die  er in de nabuurschap van London gevonden worden.
DAVID.
    Ik hoop, vóór myne dood, London nog eens te zien.
BARDOLPH.
    Ja, als ik u daar eens mogt zien, David....
SHALLOW.
    Dan zoud gy nog een pintje zaamen drinken; niet
waar, Heer Bardolph?
BARDOLPH.
    Ja, wel vier, Mynheer.
SHALLOW.
    By God, ik dank u; de knaap zal u niet loslaaten,
dat kan ik u wel verzekeren; hy zal niet wegloopen, hy
is manvast.
[p. 322]
BARDOLPH.
    En ik zal hem ook niet loslaaten, Mynheer.
SHALLOW.
    Wel, man, gy spreekt als een Koning. Geef het niet
op, wees vrolyk. (Daar word aan de deur geklopt.) Gaa,
zien wie daar aan de deur is, hola!  Wie klopt daar.
FALSTAFF. (tegen Silence, die de pocaal uitdrinkt.)
    Goed; nu hebt gy my bescheid gedaan.
SILENCE, (zingende.)
         Doe my bescheid,
        Ten deezen tyd
            En slaa my Ridder,
        Samingo .....
    Is het zo niet.
FALSTAFF.
    Ja, het is zo.
SILENCE.
    Is het zo? wel nu, zeg dan, dat een oud Man nog wat
doen kan.
DAVID, (tegen Falstaff.)
    Edele Heer, daar is een zekere Pistol, die van het
Hof komt, met eene nieuwstyding voor u.
FALSTAFF.
    Van het Hof, Laat hem binnen komen.
VYFDE TOONEEL.

DE VOORIGEN, PISTOL.
FALSTAFF.
    Wie is  er, Pistol?
PISTOL.
    God zegene u, Sir Johan.
FALSTAFF.
Welke wind heeft u hier naar toe gewaaid, Pistol?
[p. 323]
PISTOL.
    Geen kwaade wind, die niemand ooit iets goeds
aanbrengt. Braave Ridder, gy zyt thans een van de
gewigtigste Mannen van het Koningryk.
SILENCE.
    Ja, ik geloof, dat hy het is, op den goeden Poff
van Barson na.
PISTOL.
    Wat Poff, een poff op jouw bakkes, verdoemde laage
rekel.  Sir Johan, ik ben uw getrouwe Pistol, en uw
Vriend; en ik ben holder de bolder naar u toe komen
ryden; om u goede tyding en groote blydschap te
verkondigen van gulden tyden, en gelukkig nieuws van
groote waerdy.
FALSTAFF.
    Ik bid u, verkondig het my dan als een mensch van
deeze waereld.
PISTOL.
         Weg met deez waereld, en de waereldlingen al;
        Ik spreek van Africa, en gulden hemelchooren.
FALSTAFF.
        Verachtlyke Assyrier, wat is dan uw geval?
        Laat Vorst Cophetua terstond uw tyding hooren .
SILENCE, (zingende.)
         En Robin Hood, Scarlet, en John .
PISTOL.
    Zullen mesthoopshonden hier die van den Helicon
overblaffen? En zal goede tyding den mond gestopt
worden? o Pistol, leg dan vry uw hoofd in den schoot
der Furiën.
SHALLOW.
    Myn goede Heer, ik weet niet vanwaar gy gekomen
zyt.
PISTOL.
    Wel nu, dat moogt gy u wel beklaagen.
SHALLOW.
    Ik vraag u om vergiffenis, Mynheer. Indien gy van
het Hof komt, dan zyn  er slechts twee wegen
[p. 324]
open; gy moogt het nieuws, dat gy medebrengt,
openbaaren, of gy moet het verborgen houden. Zie,
Mynheer, ik ben ook in zeker opzicht een dienaar van
den Koning.
PISTOL.
    Van welken Koning. Bemoeiäl? Spreek, of sterf.
SHALLOW.
    Van Koning Hendrik.
PISTOL.
    Van Hendrik den Vierden, of van Hendrik den Vyfden?
SHALLOW.
    Van Hendrik den Vierden.
PISTOL.
    Dan is uwe gantsche bediening geen oortje waerdig!
Sir Johan, uw lief lammetje is thans Koning. Hendrik de
Vyfde is onze Man, Ik spreek de waarheid; indien Pistol
liegt, doe dan zo, en geef my een stomp voor den neus,
als een Spaanschen windmaaker.
FALSTAFF.
    Hoe? Is de oude Koning dood?
PISTOL.
    Zo dood als een spyker in de deur. Hetgeen ik u zeg
is de waarheid.
FALSTAFF.
    Voort, Bardolph, zadel myn paard. Heer Robert
Shallow, verkies nu maar welk eene bediening gy in dit
Koningryk wilt hebben, en zy zal u geworden. Pistol; u
zal ik dubbel en dwars met eer en waerdigheden
overlaaden.
BARDOLPH.
    o Blyde dag! Ik zou myn lot niet willen ruilen voor
een Ridderorder.
PISTOL.
    Wel nu, breng ik geen goed nieuws?
FALSTAFF.
    Breng den Heer Silence naar bed. Mynheer
[p. 325]
Shallow, Mylord Shallow, wees nu wat gy wilt, ik ben nu
de Stadhouder van het Fortuin. Trek uwe laarzen aan; wy
zullen den gantschen nacht doorryden. o Myn lieve
Pistol!  Maak voort Bardolph.  Kom, Pistol, vertel my
nog meer; en bedenk vooral iets voor u, dat u kan goed
doen. Laars u, Mynheer Shallow, laars u. Ik weet, dat
de jonge Koning ziek (van verlangen) naar my is. Laaten
wy van alle menschen vry paarden neemen; de Wetten van
Engeland staan nu onder myn gezag. Gelukkig zyn zy, die
myne Vrienden geweest zyn; en, wee, den
Lord-Opperrechter.
PISTOL.
    Laaten booze gieren hem den lever uitpikken! Wat is
toch het leven, dat ik tot hier toe geleid heb? Dit is
het rechte; wees welkom blyde dag! (Zy vertrekken.)
ZESDE TOONEEL.

Het Tooneel verbeeld eene Straat in London.
DE WAARDIN QUICKLY, DOLL TEARSHEET, GERECHTSDIENAARS.
DE WAARDIN.
    Neen, schelmsche Landloopers, ik zou gaarne willen
sterven, om u te zien ophangen; gy hebt my den schouder
uit het lid getrokken.
GERECHTSDIENAARS.
    De Onderschout heeft haar in onze magt gesteld, en
zy zal warm toegedekt worden, dat verzeker ik haar.
Daar zyn reeds een of twee mannen om haar vermoord.
    DOLL TEARSHEET.
    Schelm! Schelm! gy liegt. Hoor hier. Ik zal u iets
zeggen, verdoemde dikbakkes, zo het kind,
[p. 326]
dat ik draag, eene misgeboorte word, dan zou het u
beter geweest zyn, dat gy uwe Moeder geslagen had,
schurftige papierbakkes.
DE WAARDIN.
    o Hemel, als Sir Johan maar hier was, dan zou het
een bloedigen dag voor sommige luiden geeven. Maar ik
hoop, dat de vrucht van haar buik zal omslaan.
GERECHTSDIENAAR.
    Als dat gebeurt, dan zult gy weder een vol dozyn
kussens hebben, nu hebt gy  er maar elf. Kom, ik beveel
u beide met ons gaan; want de Man is gestorven, dien gy
en Pistol met elkanderen geslagen hebt.
DOLL TEARSHEET.
    Ik zal u wat zeggen, gy magere uitgerammelde
kaerel! Gy zult voor deeze daad loffelyk gekwispeld
worden, gy blaauwe strontvlieg!  Gy schurftige
uitgehongerde binnenbeul! Zo gy niet gegeesseld word,
dan wil ik het wel vervloeken ooit meer korte rokken te
draagen.
GERECHTSDIENAAR.
    Kom maar voort, Wyfjes-Don-Quichot, kom voort.
DE WAARDIN.
    Ach! dat het recht dus boven de magt moet gaan!
Maar, na lyden komt verblyden.
DOLL TEARSHEET.
    Komt, Schurken, komt. Brengt my voor den
Vreederechter.
DE WAARDIN.
    Ja, kom aan, uitgehongerde bloedhond.
DOLL TEARSHEET.
    Kom voort, geraamte, kom voort, uitgedroogde
schinkel.  
DE WAARDIN.
    Gy ondeel daar gy zyt!
[p. 327]
DOLL TEARSHEET.
    Kom hier, uitgemergelde rekel; kom hier smachtige
hond.
GERECHTSDIENAAR.
    Wel nu, komt dan.
                (Zy vertrekken.)
ZEVENDE TOONEEL.

Het Tooneel verbeeld eene openbaare plaats naby de
Abtdy van Westminster.
TWEE STALDIENAARS, die de straat met groene biezen
bestrooijen, en een weinig daarna, FALSTAFF. SHALLOW,
BARDOLPH, PISTOL, PAGIE.
EERSTE STALKNECHT.
    Meer biezen, meer biezen!
TWEEDE STALKNECHT.
    De Trompetters hebben reeds tweemaal geblazen.
EERSTE STALKNECHT.
    Tegen twee uuren zullen zy van de krooning te rug
komen; maak voort, maak voort. (De Stalbedienden
vertrekken.) (Falstaff, Shallow, Bardolph, Pistol, en
de Pagie komen op het Tooneel.)
FALSTAFF.
    Kom hier by staan, Heer Robert Shallow, ik zal
maaken, dat de Koning u zyne gunst betoont. Ik zal hem
een wenk geeven als hy ons nadert, en geef dan maar
acht op het gelaat, dat hy my toonen zal.
PISTOL.
    God zegene uwe longen, braave Ridder!
FALSTAFF.
    Kom hier, Pistol; gaa achter my staan. o Zo ik
slechts tyd had gehad om nieuwe liverei te maaken, Heer
Shallow, dan zou ik de duizend Ponden, die
[p. 328]
ik van u geleend heb, daar aan te koste gelegd hebben.
Maar het kan geen kwaad, deeze slechte vertooning is
wel zo goed; die toont de zucht, welke ik gehad heb om
hem te komen zien.
SHALLOW.
    Dat doet het.
FALSTAFF.
    Het toont myne oprechte genegenheid.
PISTOL.
    Dat doet het.
FALSTAFF.
Myne verkleefdheid aan zyn persoon.
PISTOL.
    Dat doet het, dat doet het, dat doet het.
FALSTAFF.
    Als het nog maar enkel scheen, alsof ik over dag en
over nacht doorgereden had, zonder tyd te neemen tot
overleggen, tot bedenken, en zelfs niet tot
verschoonen.
SHALLOW.
    Dit is zeker waar.
FALSTAFF.
    Maar, maar te staan, bespat van de reis, bezweet
door het verlangen om hem te zien, aan niets anders
denkende, alle andere bezigheden ter zyde stellende,
even als of  er niets anders te doen was, dan hem te
gaan zien.
PISTOL.
    Het is: Semper Idem; want: Absque hoc nihil est;
het is alles in alle opzichten.
SHALLOW.
    Dat is het waarlyk.
PISTOL.
    o Ridder, ik zal uwe edele lever verhitten, en uwe
woede gaande maaken. Doll, de Helena van uw doorluchtig
hart, legt in een verachtelyken en besmettelyken kerker
opgesloten; waar heen zy door geringe en morsige handen
is weggesleept.
[p. 329]
Vloek derhalven de wraak, met haare slangenhaairen, uit
het diepste van de hel op; want Doll is in hechtenis,
Pistol spreekt nooit iets anders dan waarheid.
FALSTAFF.
    Ik zal haar verlossen.
PISTOL.
    Daar bromt de zee; en de trompetten klinken.
AGTSTE TOONEEL.

(Men hoort Trompettengeschal.)
DE VOORIGEN, DE KONING, en verder GEVOLG.
FALSTAFF.
    God behoede uwe Majesteit, myn Hendrik; myn Koning;
myn Heintje!
PISTOL.
    De hemel bescherme en behoede u, o pronkjuweel van
het koninglyk geslacht!
FALSTAFF.
    God behoede u, myn braave Jongen!
DE KONING.
    Lord Opperrechter, spreek gy met dien verwaanden
man.
LORD-OPPERRECHTER.
    Zyt gy wel by uw verstand? Weet gy wat gy zegt?
FALSTAFF.
    Myn Koning, myn Jupiter, ik spreek tegen u, myn
hartje.
DE KONING.
    Ik ken u niet meer, oude man. Begeef u tot het
gebed! Hoe kwaalyk voegen gryze haairen aan een losbol
en grappenmaaker! Ik heb langen tyd gedroomd van zulk
eene soort van man, zo opgezwollen door brasseryën, zo
oud, en zo godloos; maar
[p. 330]
nu ik ontwaakt ben, heb ik een afkeer van myn droom.
Maak van nu af aan, dat uw buik kleiner, en uwe deugd
grooter word; laat af van het zwelgen. Bedenk, dat het
graf voor u driemaal wyder gaapt dan voor anderen.
Antwoord my hierop niet met eenige zotteklap; verbeeld
u niet, dat ik nog ben hetgeen ik geweest ben; want het
is den hemel bekend, dat ik aan de waereld zal toonen,
dat ik myn voorigen Ik van my verwyderd heb, en dat ik
eveneens wil doen met hen, die my verzeld hebben.
Wanneer gy hoort, dat ik weder dezelfde ben, die ik
voordeezen ben geweest, kom dan weder by my, en gy zult
weder zyn hetgeen gy geweest zyt, te weeten, de
bestuurder en aankweeker van myne ligtmisseryën; tot
zolang verban ik u op straf* van de dood, even gelyk ik
myne andere verleiders gedaan heb, en verbied u onzen
Persoon te naderen op den afstand van tien mylen.
Hetgeen tot onderhoud van uw leven noodig is, zal ik u
doen geworden; opdat het gebrek aan noodige middelen u
niet noodzaake om kwaad te doen; en zo haast wy zullen
hooren, dat gy beter gedraagt, dan zullen wy u
bevorderen naar maate van uw vermoogen en verdiensten.
(Tegen den Lord-Opperrechter.) Het zy uwe zaak, Mylord,
dit ons bevèl te zien werkstellig maaken.  Laaten wy
gaan. (De Koning vertrekt met zyn gevolg.)
FALSTAFF, (tegen Shallow.)
    Heer Shallow, ik ben u duizend ponden schuldig.
SHALLOW.
    Ja zeker, Sir Johan, en ik verzoek u, dat ik die
mede naar huis mag neemen.
FALSTAFF.
    Dat kan niet weezen, Mynheer Shallow. Laat dit u
niet verlegen maaken; ik zal wel alleen by hem ontboden
worden. Zie, hy moest zich dus houden voor het oog van
de waereld. Wees maar niet be-
[p. 331]
vreesd voor uwe bevordering; ik ben de man, die u groot
zal maaken.
SHALLOW.
    Ik begryp niet op welk eene wyze; of gy moest my uw
 overrok aantrekken, en dien met stroo opvullen.
Eilieve, Sir Johan, geef my slechts vyfhonderd van de
duizend.
FALSTAFF.
    Ik zal myn woord houden, Mynheer. Alles, dat gy
gehoord hebt, was maar een schyn.
SHALLOW.
    Een schyn, die u, naar ik vrees, tot uwe dood toe
zal byblyven, Sir Johan.
FALSTAFF.
    Vrees toch voor geen schyn. Gaa met my het
middagmaal houden. Kom, Luitenant Pistol, kom Bardolph.
Hy zal deezen avond wel om my zenden. (De
Lord-Opperrechter en Prins Johan van Lancaster komen
weder op het Tooneel.)
LORD-OPPERRECHTER. (tegen een Dienaar.)
    Gaa heen en breng Sir Johan Falstaff na de Fleet,
en neem allen zyne Makkers mede.
FALSTAFF.
    Mylord, Mylord!  
LORD-OPPERRECHTER.
    Ik kan nu niet met u spreeken. Ik zal u naderhand
wel hooren.  Brengt hen weg.
PISTOL, (zingende.)
     Si fortuna mi tormenta, il sperare mi contenta. (
De Dienaars en de overigen vertrekken, uitgezonderd
Prins Johan en de Lord Opperrechter.)
LANCASTER.
    Deeze braave handelwys van den Koning gevalt my.
Zyn wil is, dat zyne voorige metgezellen wel zullen
bezorgd worden; maar zy zyn (uit zyne tegenwoordigheid)
verbannen, ten tyd toe, dat hun gedrag voor het oog van
de waereld, verstandiger en zediger zal blyken te zyn.
[p. 332]
LORD-OPPERRECHTER.
    Ja zy zyn verbannen.
LANCASTER.
    De Koning heeft het Parlement byëen geroepen,
Mylord.
LORD-OPPERRECHTER.
    Dit heeft hy gedaan.
LANCASTER.
    Ik wil wel eene weddingschap aangaan, dat wy, éér  
er een Jaar verlopen is onze burgerlyke zwaarden, en
onzen inlandschen brand, geheel tot in Frankryk zullen
overbrengen. Ik heb een vogeltje zo hooren zingen, en
die zang scheen den Koning niet onaangenaam te weezen.
Kom, laaten wy vertrekken.
                (Zy vertrekken.)
[p. 333]
SLUITREDEN,
(door een Danser uitgesproken.)
    Het eerst is, myne vrees, het tweede, myne buiging,
en het laatste, myne aanspraak. Myne vrees is uw
misnoegen, myne buiging is myn plicht, en myne
aanspraak is eene verschooning. Indien gy thans eene
fraaije reden van my verwacht, dan maakt gy my
verlegen; want alles, dat ik u zeggen zal is van myn
eigen opstel, en ik vrees; dat zulks zal blyken tot myn
eigen nadeel te zyn. Maar laaten wy tot ons onderwerp,
en dus ook tot de proef komen. Het zy u dan bekend,
gelyk ik weet dat het is, dat ik my onlangs aan u
vertoond heb, by het eindigen van een Spel, dat niet
voldaan had, om verschooning te verzoeken, en u een
beter te belooven. Ik had waarlyk gedacht u met dit
Stuk te betaalen; maar indien dit gelyk eene
kwaalykuitvallende onderneeming ongelukkig terug komt,
dan moet ik bankroet maaken, en gy, myne genegen
schuldeischers, daarby verliezen. Ik heb u beloofd, dat
ik hier zou verschynen, en hier beveel ik my thans aan
uwe goedgunstigheid; borgt my wat, en ik zal u wat
betaalen, en u daarenboven, gelyk de meeste
schuldenaars doen, oneindig veel belooven.
    Indien myne tong u niet kan beweegen om my kwyt te
schelden, begeert gy dan ook, dat ik myne beenen (daar
toe) gebruiken zal? En zelfs dat het geen ik u schuldig
ben weg te dansen, zou een betaaling in zeer ligte
specie zyn. Maar een goed geweeten kan alle mooglyke
voldoening geeven, en daarvan zal ik my bedienen. Alle
de Dames, die hier tegenwoordig zyn, hebben my
vergiffenis geschonken; indien de Heeren dit niet
willen doen, dan stemmen de Heeren niet overeen met de
Da- [p. 334] mes, en dit is nog nooit gezien in eene
vergadering gelyk deeze is.
    Nog een woord, als ik u mag bidden; indien gy niet
al te veel met vet opgestopt zyt, dan zal onze u
onderdaanige Tooneeldichter deeze geschiedenis
vervolgen met Sir Johan daarin, en u vermaaken met de
schoone Catharina van Frankryk; als wanneer, indien ik
my niet bedrieg, Falstaff door eene overmaatige
verhitting zal sterven, ten zy hy reeds door uwe
ongunstige gevoelens vermoord is; want Oldcastle is als
een Martelaar gestorven, en dit is die man niet. Myne
tong is vermoeid; en zo ras myne beenen zulks insgelyks
zullen zyn, dan zal ik u goeden nacht wenschen, en dus
op myne kniën vallen voor u, maar inderdaad om te
bidden voor de Koningin.
        Einde van het Vyfde Bedryf.

                     Continue

[p. 335]
AANMERKINGEN
ОР НЕТ
TWEEDE DEEL.
VAN
HENDRIK DEN VIERDEN
HISTORIE-SPEL.
    Het blykt, dat het oogmerk van Shakespeare in allen
deeze Historie Spelen, van Richard II. af, tot Hendrik
den V. ingesloten, geweest is eene aaneengeschakelde
Historie te geeven, van de regeering en het leven van
deeze drie Koningen. Koning Hendrik de IV. zegt, op het
einde van Richard II, dat hy voorgenomen heeft een togt
naar het H. Land te doen, en dit herhaalt hy meer dan
eens in deeze beide deelen van zyn leven.
                DR. JOHNSON.
    Pag. 189. Reg. 1.
    Deeze Voorafspraak, schoon vry schilderachtig en
poëetisch, is echter geheel overtollig; dewyl daarin
niets gezegd word, dat in het eerste Tooneel niet
breedvoerig word verhandeld. Het eenig nut van zodanige
Voorafspraaken was oudtyds de Toehoorders te
verwittigen, van eenige voorafgegaane gebeurtenissen,
waarvan zy geene kennis konden krygen, door de
Persoonen van het Stuk.
                DR. JOHNSON.
HENDRIK DE VIERDE,
TWEEDE DEEL.
    De gebeurtenissen, in dit Stuk vervat, beslaan
[p. 336]
een tydperk van negen jaaren. Het Stuk begint met de
nederlaag en dood van Hotspur; en eindigt met de dood
van Koning Hendrik IV, en de Krooning van Hendrik V.
                THEOBALD.
    Ibid.
    De Heer Upton wil, dat deeze twee Stukken niet het
Eerste en Tweede Deel van Hendrik den Vierden genoemd
behoorden te worden. Hy zegt, dat het Eerste Stuk
eindigt, met de vreedzaame bevestiging van Hendrik op
den Troon, door het uitroeijen der Rebellen. Dit kan
men niet wel toestemmen; want de Rebellen zyn nog niet
geheel uitgeroeid. Het tweede Stuk, zegt hy vertoont
ons Hendrik den Vyfdcn, van veelerhande kanten in het
licht van een van een goedhartigen ligtmis, ten tyd
toe, dat hy, na zyns Vaders dood, een meer edel en
manlyk karakter aanneemt. Dit alles is waar; maar deeze
voorstelling kan geen denkbeeld geeven van eene
Tooneelvertooning. Wanneer de Leezer kan goedvinden
deeze beide Stukken na te gaan, zonder de eerzucht te
hebben van te willen berispen, dan zal hy zien dat
dezelven zódanig aan elkanderen verknocht zyn, dat het
tweede niets anders is, dan een vervolg op het eerste;
en dat de Dichter dezelven alleen van elkanderen
gescheiden heeft, omdat deeze twee Stukken byeen
genomen, te lang zouden zyn.
                DR. JOHNSON.
    Elke minuut moest tbans de Vader van eene nieuwe
list zyn.
    Dr. Warburton wil, dat men hier door list geene
krygslist, maar eene dappere daad zal verstaan.
                DR. JOHNSON.
    Pag. 200. Reg. 9. 8. (van onderen.)
        Gy bastaard-Kaboutermannetje.
    In het Engelsch staat  Thou whoreson mandrake , het
geen eigentlyk zeggen wil;  gy bastaard-
[p. 337]
mandragora . Zynde dit eene aanspeeling op een oud
bygeloof, dat naamelyk de wortel van het kruid
Mandragora, by het opgroeijen de gedaante van een klein
Dwergje aannam.
                VERTAALER.
    Pag. 201. Reg. 7.
            Koninglyk Aangezicht.
    Dat is, voor een Aangezicht, dat door geene gemeene
handen mag aangeraakt worden.
                DR. JOHNSON.
    Ibid. Reg. 2, 1. (van onderen) en Pag. 202. Reg. 1,
2.
    Want hy heeft den hoorn des overvloeds, en het
licht van zyne vrouw schynt  er door, en nog kan hy
niet zien, schoon wy zyne eigene lantaren hebben om hem
voor te lichten.
    Deeze boert is klaarblykelyk overgenomen, uit die
Plautus: Quo ambulas tu, qui Vulcanum in cornu
conclusum geris? Amphitr. Act. 1. Sc. 1. Het is zeker,
dat Plautus hier met het woord cornu, hoorn, heeft
willen speelen, want, dat dit woord in een kwaaden zin
te duiden reeds zeer oud is, blykt uit Artemidorus
Ὀνειρ. Βίβλ. β. Κεφ. ιβ. daar hy zegt: Προειπεῖν αὐτῶ
ὅτι ἡ γυνή σε πορνεύσει, καὶ τὸ λεγόμενον, κέρατα αυτῶ
ποιήσει. Dat is:  Hem, voorspellende, hoe zyne
huisvrouw hoereeren zou, en zeggende, dat zy hem hoorns
zou opzetten , enz.
                DR.WARBURTON.
    Pag. 202. Reg. 8.
            Ik kocht hem in Paul s.
    Dit was ten tyde van onzen Dichter de
vergaderplaats van lediggangers, en ridders van den
regenboog.                 DR.WARBURTON.
    Pag. 207. Reg. 12-19.
    Gy volgt den jongen Prins op en neder, als een
kwaade engel.
FALSTAFF.
    Niet zo, Mylord, uw engel is licht; maar ik durf [
p. 338] hoopen, dat een ieder, die my aanziet, my
neemen zal zonder my te weegen, en evenwel kan ik u
verzekeren in zeker opzicht, dat ik niet gangbaar ben;
ik kan het zo niet zeggen.
    Hier speelt Falstaff met het woord Angel, dat in
het Engelsch een Engel, en ook zekere oude Muntspecie
betekent, die by onze Voorouders onder den naam van
Angelot bekend was.
                VERTAALER.
    Pag. 221. Reg. 3, 4.
    Ik weet, dat gy het ligtverleidelyk hart van deeze
vrouw laagen gelegd hebt.
    In de eerste Uitgaaf in Quarto staat deeze zegging
aldus:  Gy hebt, naar het my voorkomt, het
ligtverleidelyk hart van deeze Vrouw laagen gelegd, en
haar tot uwe oogmerken gebruikt, zo in haare
geldmiddelen als in haare Persoon . Deeze byvoeging is
zeer gepast; dewyl de volgende aanspraak van den
Lord-Opperrechter aan Falstaff voornaamelyk op deeze
laatste woorden schynt te zien.
                DR. JOHNSON.
    Pag. 224. Reg. 10, 9, 8, 7, 6. (van onderen.)
    Welk een zotte meester heeft u deeze manieren
geleerd, Sir Johan?
FALSTAFF.
    Vriend Gower, indien die my niet welstaan, dan is
het een zot geweest, die my dezelve geleerd heeft.
    Onze Dichter bedient zich van dezelfde veinzing van
onoplettendheid, in het Vyfde Bedryf van Koning Hendrik
den Zesden, in de zaamenspraak tusschen Prinses
Margareta en Suffolk, toen hy haar gevangen had
genomen. Maar daar mist dezelve die geestigheid, welke
wy hier vinden, om dat Margareta en Suffolk genoodzaakt
zyn beiden ter zyde te spreeken; en hier hebben de
Lord-Opperrechter en Falstaff, Gower tusschen hen
beiden, tot wien zy zich beurtelings kunnen wenden.
                THEOBALD.
[p. 339]
    Pag. 227. Reg. 9, 8. (van onderen.)
    En dat ik een knaap ben, die vaardig ter hand is.
    Dit is eene Engelsche spreekwyze om te betekenen,
een , die ligt genegen is tot vechten.
                DR. JOHNSON.
    Pag. 228. Reg. 3, 2. (van onderen.)
    Wel, Mylord, Althea droomde, dat zy in de kraam
beviel van eene brandende fakkel.
    Shakespeare is hier in de war met de Oudheidkunde,
hy verwart de brandende fakkel van Hecuba met het
brandhout van Althea. Het laatste had een wezentlyk
bestaan; en Hecuba, toen zy van Paris zwanger was,
droomde slechts, dat zy beviel van eene fakkel, die het
gantsche Ryk in brand stak.
                DR. JOHNSON.
    Pag. 229. Reg. 20.
            Die Sint-Martens-dag.
    Hiermede wil de Prins te kennen geeven, dat
Falstaff, schoon overgegeven aan de driften der jeugd,
reeds in den herfst van zyn leven was.
                DR. JOHNSON.
    Pag. 230. Reg. 15.
     Ik zal de achtbaare Romeinen in kortheid navolgen.
 
    Ik geloof, dat men hier niet Romans, Romeinen; maar
Roman, Romein, moet leezen met betrekking op Marcus
Brutus, die zich byzonderlyk op een korten styl
toelegde.
                DR.WARBURTON.
    Ibid.
    Ik geloof, dat de verbetering van Dr. Warburton
gegrond is, maar ik geloof daarby, dat zyne uitlegging
verkeerd is. Ik denk, dat door den achtbaaren Romein
hier gemeend word Julius Caesar, op wiens veni, vidi,
vici, Falstaff het oog schynt te hebben in het vervolg
van deezen brief, daar hy zegt:  Ik beveel my aan u; ik
beveel u aan, en ik verlaat u .
                NALEEZ.
[p. 340]
    Pag. 231. Reg. 16.
    Met Ephesiërs, Mylord, van de oude Kerk.
    Dit woord schynt in de tyden van Shakespeare
gebruikt te zyn geweest voor ligtmissen, of dronkaarts,
ten minste schynt de Dichter dit hier daarmede te
willen betekenen, als ook in de vrolyke Vrouwen van
Windsor, daar hy zegt: Het is uw Huiswaard, uw
Ephesiër, die u roept. Doch om welke rede dit woord in
dien zin gebruikt is geweest, heb ik niet kunnen
naspooren.
                DR. JOHNSON.
    Pag. 232. Reg. 17, 18, 19.
    Wy moeten twee lederen buisjes en voorschooten
aandoen, en hem aan de tafel bedienen als oppassers.
    Dit is een ontwerp; dat niet ligt kon gelukken in
een gezelschap, daar Prins Hendrik en Poins zowel als
de Oppassers bekend waren, doch het vervrolykt het
Stuk, en dit scheen onzen Dichter meer te behaagen dan
de waarschynlykheid.
                DR. JOHNSON.
    Pag. 234. Reg. 4, 3. (van onderen.)
    Om uit myne oogen op het herdenken te regenen.
    Hier is in het Engelsch eene woordspeeling*, welke
ik onmooglyk heb kunnen behouden. De Plant, welke wy
roozemaryn noemen word in het Engelsch remembrance,
herdenken, genoemd, en wierd oudtyds by lykplegtigheden
gebruikt.
                VERTAALER.
    Pag. 236. Reg. 13.
    Ik zal gaan zien, of ik Sneak kan vinden.
    Sneak was een beruchte Straat-Muzikant van die
tyden.
                DR. JOHNSON.
    Pag. 241. Reg. 17, 16, 15. (van onderen.)
    Hy leeft enkel van half verrotte pruimen, en
uitgedroogde korsten brood.
    Dat is, hy leeft op kosten van anderen, doch word
niet aan hunne tafels toegelaten, maar krygt
[p. 341]
enkel de klieken, die te lang gestaan hebben om in huis
gegeten te worden.
                DR. JOHNSON.
    Pag. 242. Reg. 7.
            Hebben wy Hirene hier niet?
    Dat is: Zal ik vreezen, daar ik dit dapper en
onwinbaar staal op zyde heb? Want gelyk de twee
Slagzwaarden van Koning Arthur, de naamen hadden van
Caliburne en Ron*; dat van Eduard den Belyder van
Curtana; dat van Karel den Grooten van Joyeuse; dat van
Roeland van Durindana; dat van Reinoud van Fusberta, en
dat van Rogier van Balisarda, zo noemt ook Pistol, in
navolging van deeze vroome Ridders zyn zwaard Hirene.
Men zegt, dat Amadis van Gaule een zwaard van dien naam
gehad heeft. Hirir betekent, slaan, derhalven is het
niet onwaarschynlyk, dat het woord Hirene daarvan
afgeleid is, om een snerpend en scherpsnydend zwaard
aan te duiden.
                THEOBALD.
    Ibid. Reg. 13.
    Zullen dan, enz.
    Deeze en eenige volgende gezegden zyn overgenomen
uit een oud, wanschapen Tooneelstuk genoemd: De
Overwinning van Tamerlan, of de Scythische Herder.
                THEOBALD.
    Ibid. Reg. 17.
            Cannibals.
    Dit is eene voorbedachtelyke verspreeking voor
Hannibal, om de winderige redenen van Pistol des te
belachelyker te maaken.
                DR. JOHNSON.
    Pag. 250. Reg. 2, 3.
    Eene van dezelve is van nu af aan in de hel, en
alreeds aangebrand, die arme ziel.
    Hier heeft de Dichter het oog op zekere besmet-
[p. 342]
telyke ziekte, welke men veeltyds gewoon is door de
uitdrukking van zich te branden aan te duiden.
                DR. JOHNSON.
    Pag. 253. Reg. 2.
    Dit eerste Tooneel word niet gevonden in myne Copy
van de eerste uitgaaf.
                DR. JOHNSON.
    Ibid.Reg. 9, 8, 7.
    En maakt het koninglyk ledikant tot een wachthuisje
met eene algemeene alarmklok.
    Dit is eene aanspeeling op eene oude gewoonte, die
thans nog hier in Nederland min of meer gebruiklyk is;
naamlyk, dat by een wachthuisje een klein klokje
geplaatst word, hetwelk door den geen , die de wacht in
dat huisje heeft, van tyd tot tyd moet geluid worden,
om daardoor blyk te geeven, dat hy zyne wacht
getrouwelyk waarneemt. Deeze alarmklokjes worden door
Shakespeare menigmaal aangehaald.
                VERTAALER.
    Pag. 255. Reg. 10. (van onderen.)
        [Gy, Neef Nevil naar my voorstaat.]
    Dit ziet op het Tweede Tooneel van het Vyfde Bedryf
van Richard II. Maar, of des Konings, of des Dichters
geheugen heeft hen hier parten gespeeld. want Warwick
is daarby niet tegenwoordig geweest.
                DR. JOHNSON.
    Pag. 263. Reg. 12, 11, (van onderen.)
    Wy hebben buiten hem reeds veele schaduwen op de
Monsterrol.
    Dat is; wy hebben op de Monsterrol verscheiden
naamen, waar voor wy soldy trekken, zonder de persoonen
zelven te hebben.
                DR. JOHNSON.
    Pag. 266. Reg. 6. (van onderen.)
            Bona roba.
    De Engelschen bedienen zich van dit Italiaansch
[p. 343]
woord, om eene vrouw of vryster te betekenen, die  er
wel uitziet, en tevens juist niet zeer onhandelbaar is,
gelyk men in het Nederduitsch wel gewoon is een lekker
brokje te zeggen.
                VERTAALER.
    Pag. 268. Reg. 16, 15, 14. (van onderen.)
    Ik kan drie pond krygen van Bulcalf, en van Mouldy
voor hun ontslag.
    Deeze rekening komt niet uit. Maar misschien dacht
Bardolph de overige twintig Shillings te verduisteren.
                DR. JOHNSON.
    Pag. 269. Reg. 2, 1. (van onderen.)
    Toen Speelde ik voor Sir Dagonet; in het spel van
Koning Arthur.
    De Historie van Sir Dagonet is te vinden in een 
ouden Roman, genaamd: La Mort d Arthure, die ten tyde
van onzen Dichter, of een weinig te vooren zeer beroemd
was.  Toen gantsch Engeland , zegt Ascham in zyn 
Schoolmeester:  in de Papistery als in een modderpoel
verzonken lag, wierden  er in onze taal weinig boeken
gelezen, dan eenige Ridder-Romans, zo als gezegd wierd,
tot tydkorting en vermaak; welke boeken, naar het
zeggen van sommigen, gemaakt wierden in de Kloosters
door luije en ledige monniken, als by voorbeeld een,
genaamd: La Mort d Arthure .  In deezen Roman was Sir
Dagonet de Hofnar van Koning Arthur, en Shakespeare
wilde zyn Vrederechter voorstellen als niet in staat om
grooter rol uit te voeren.
                DR. JOHNSON.
    Ibid.
    Het Spel van Koning Arthur schynt een Tooneelstuk
geweest te zyn, getrokken uit den ouden Roman genaamd:
La Mort d Arthure, een der meest
[p. 344]
bekenden ten tyde van onzen Dichter. Sir Dagonet is de
Schildknaap van Koning Arthur, Theobald merkt op deeze
plaats aan:  Dat hy aan deezen vroomen Ridder (Sir
Dagonet) geene andere kennis heeft dan uit Beaumont s
en Fletcher s Ridder van het vlammend brandhout .
    De Aantekenaars op Beaumont s en Fletcher s Ridder
van het vlammend brandhout hebben geen acht gegeven,
dat het ontwerp en de aartigheid van dit Stuk gegrond
is op een oud Blyspel, genaamd: De vier Leerknechts van
London, met de verovering van Jerusalem; zoals het
zelve verscheiden maalen vertoond is in den Rooden Bul
door de bedienden van haare Majesteit de Koningin,
Gemaakt door Thomas Heywood, 1612.
    Even gelyk in het Stuk van Beaumont en Fletcher een
Kruidenier in de Strand een doolend Ridder word, en zyn
 leerling tot zyn Schildknaap aanneemt; zo rusten in
het Spel van Heywood vier leerknechts zich uit als
doolende Ridders, en gaan naar Jerusalem om avontuuren
te zoeken. Een van hen, die de hoofdrol speelt, is een
goudsmid, de tweede een kruidenier, de derde een
stoffenkooper, en de vierde een kraamer. Maar het Stuk
van Beaumont en Fletcher, ofschoon gegrond op dat van
Heywood, behelst echter verscheiden schimpschooten
tegen hetzelve, die niet kunnen gemerkt worden door
degeenen, die het laatstgenoemde Stuk niet gelezen
hebben. Dus word in de voorafspraak, of het eerste
Tooneel van Beaumont en Fletcher voorgesteld om het
Stuk te noemen: De doorluchtige Kruidenier. In
hetzelfde Tooneel word een Burger ingevoerd, die zegt,
dat hy een kruidenier in het Stuk wil hebben, die
wonderbaarlyke dingen zal doen.  Nogmaals zegt Ralph,
in het eerste Tooneel van het eerste Bedryf:  Onder
allen de fraaije boeken van Ridderlyke daaden en vroome
feiten kan ik my niet herinneren ooit een gele- [p. 345
] zen te hebben, daar inkwam van een Kruidenier-Ridder;
en daarom wil ik het worden. Hebt gy ooit hooren
spreeken van een , die omzworf zonder Schildknaap, of
zonder Dwerg? Myn oudste broeder Tim zal myn getrouwe
Schildknaap, en George myn Dwerg zyn.  In het eerste
Tooneel van het vierde Bedryf blykt het duidelyk, dat
daar gezinspeeld word op het Stuk van Heywood, daar de
Jongen zegt:  Maar het zal immers niet welvoeglyk
schynen, dat de leerknecht van een kruidenier by eens
Konings dochter zyn hof maakt? Burger. Zal het, knaap?
Gy zyt beel bedreven in de Historiën; eilieve, wat was
Sir Dagonet? Was hy niet de leerknecht van een 
kruidenier te London? Lees het Stuk van de vier
Leerknechts, daar zy hunne lansen ook zo drillen .  In
het Blyspel van Heywood word Eustace, de leerknecht van
den Kruidenier, ingevoerd als zyn hof maakende by de
Dochter van den Koning van Frankryk, en, in de
vertooning vóór het eerste Bedryf, worden de vier
Leerknechts verbeeld in volle wapenrusting, hunne*
werpspiesen uitschietende. Oogenbliklyk vóór de
laatstgemelde zaamenspraak vind men de volgende
spreekende bewyzen van eene aanspeeling:  Burger. Laat
de Sophi van Persiën peetoom over zyn kind zyn. Jongen.
Geloof my, Mynheer, dat zal niet bevallen, dat is te
oudbakken; dat is reeds te vooren vertoond in den
Rooden Bul . Dit ziet op eene omstandigheid in het
Blyspel van Heywood, dat, gelyk hier voor gezegd is, in
den Rooden Bul verscheiden maalen vertoond is geworden.
Het Spel van Beaumont en Fletcher is geheel in den
boertigen smaak; dat van Heywood is een mengsel van jok
en ernst, en klaarblykelyk opgericht om den spot te
dryven met de toenmaals heerschende mode van niets dan
Ridder-romans te leezen.
                WARTON.
[p. 346]
    Pag. 276. Reg. 4, 3. (van onderen.)
    En het zwaard van het binnenlandsch oproer te
wyden?
    Het was een oud gebruik, hetwelk ten tyde der
eerste Kruisvaarten opgekomen is, dat de Paus het
zwaard wydde van een Veldheer, die ten dienst van de
Kerk ten stryde zou gaan. En op dit gebruik word hier
door den Dichter gezinspeeld.
                ARBURTON.
    Pag. 287. Reg. 15-29.
    Ik heb aan u in persoon geene belofte gedaan. Ik
heb niets beloofd, dan dat de bezwaaren, waarover gy u
beklaagde, zouden uit den weg geruimd worden; en
hiervoor zal ik, op myne eer, recht christelyk zorg
draagen. Maar wat u betreft, Oproermaakers, gy zult den
verdienden loon ontfangen voor uwe muitery en snoode
daaden. Gy hebt zeer onbezonnen de wapenen opgevat; gy
hebt dwaaslyk uw volk herwaarts aangevoerd, en hetzelve
nog dwaaslyker weder weggezonden. Laat de trommel
roeren, en vervolgt den verstrooiden hoop; de Hemel
heeft deezen dag voor ons gestreden en niet wy zelven.
Laat eenige wachten deeze verraaders geleiden naar het
doodblok, als het rechtmaatig sterfbed des verraads.
    Het moet voorzeker by alle weldenkende leezers
eenige verontwaerdiging verwekken, dat de Dichter deeze
verfoeijelyke trouwloosheid dus flaauw heeft laaten
doorslippen, zonder eenige blyk van berisping of
verfoeijing in dit Tooneel te brengen.
                DR. JOHNSON.
    Pag. 291. Reg. 5, 4, 3. (van onderen.)
    Op myne eer, deeze jonge schraalbloedige knaap
bemint my niet; en niemand kan hem aan het lachen
maaken.
    Falstaff spreekt hier als een oud ervaren kenner
van de waereld. Hy zegt, dat de jonge Prins hem
[p. 347]
niet bemint, en hy heeft geene hoop van ooit zyne
genegenheid te zullen winnen, omdat hy hem niet aan het
lachen kon maaken. De menschen worden best vrienden
door in elkanders vermaaken deel te neemen. Iemand, die
niet tot vrolykheid kan gekneed worden, kan bezwaarlyk
tot genegenheid gesmolten worden.
                DR. JOHNSON.
    Pag. 293. Reg. 15, 16, 17.
    Ik heb hem reeds tusschen vinger en duim week
gemaakt, en binnen kort zal ik met hem zegelen.
    Dit is eene zeer aartige aanspeeling op het
toenmaalig gebruik van de brieven met wasch te
verzegelen.
                DR.WARBURTON.
    Pag. 296. Reg. 3, 2. (van onderen.)
    Het is iets zeldzaams, dat de bye haar huisje
verlaat, dat zy in een dood geraamte gemaakt heeft.
    Even gelyk de byën, wanneer zy eenmaal haare raaten
in eenig dood geraamte vastgehecht hebben, haaren honig
niet verlaaten, even zo is iemand, die eenmaal behaagen
gevonden heeft in slecht gezelschap, genegen om by dat
gezelschap te blyven.
                DR. JOHNSON.
    Pag. 305. Reg. 15, 14, 13, 12, 11. (van onderen.)
    Het slechtste goud; ander (goud), schoon minder fyn
van specie, is meer van waerdy, naardien het tot een
drinkbaar geneesmiddel ontbonden, des menschen leven
behoud.
    Men is langen tyd in de verbeelding geweest, dat
het Aurum potabile, (drinkbaar goud) of anders gezegd,
eene solutie (ontbinding) van goud uitmuntende
medicinaale krachten bezat, en dat de onverderflykheid
van het goud medegedeeld wierd aan de lichaamen, die
daarmede bezwangerd wierden.
[p. 348]
Men heeft bedriegers gevonden, die onder andere
verdichte schelmeryen om de onnozele menschen te
misleiden, en hen van hun geld te berooven, voorgaven
dit zogenaamd Aurum potabile, (of, drinkbaar goud) te
kunnen maaken.
                DR. JOHNSON.
    Pag. 306. Reg. 5,4,3. (van onderen.)
    Want hetgeen ik door inkoop verkregen had, vervalt
nu op u door een veel gelukkiger lot, dewyl gy de kroon
zult draagen door erfrecht.
    Alle overweldigers hebben steeds de gewoonte gehad*
van zich te beroepen op het Erfrecht, zo spoedig als
zulks maar met eenigen schyn kon geschieden.
                DR. JOHNSON.
    Pag. 307. Reg. 9, 10.
    En voorgenomen een groot gedeelte naar het Heilig
Land te geleiden.
    Deeze Kruistogt naar het Heilig Land, welke door
den Koning op verscheidene plaatsen word opgehaald, had
twee oorzaaken, naamelyk Godsdienst en Staatkunde. Hy
schroomde de onwettigverkregene Kroon te blyven draagen
zonder daarvoor boete te doen, en hy wilde tevens, dat
deeze daad van boetdoening zyne onrechtvaardigheid van
nut zou zyn, door het vermoogen van zyne binnenlandsche
vyanden te verzwakken, en de magtigsten van hen met
zich uit zyn Ryk te voeren.
                DR.WARBURTON.
    Ibid. Reg. 17, 18, 19.
    God vergeeve het my, hoe ik aan de Kroon ben
gekomen, en vergunne u, dat gy dezelve in vreede moogt
bezitten!
    Dit is eene fraaije afschetsing van een gemoed, dat
tusschen het Hemelsche en het Aardsche verdeeld is. Hy
bid om de afweering van de straf van
[p. 349]
zyne misdaad, en tevens, dat die voor zyn zoon gelukkig
mooge zyn.
                DR. JOHNSON.
    Pag. 309. Reg. 12, 13, 14, 15.
    Neen, ik wil u niet verschoonen; gy zult niet
verschoond zyn. Geene verschooning zal hier gelden;
daar is geene verschooning, die u dienen kan; gy zult
niet verschoond zyn. Hola, David!
    De Dichter geeft ons hier eene geestige schets van
het gering vernuft van den Rechter Shallow, door hem zo
dikwyls dezelfde zaak in verschillende bewoordingen te
doen zeggen.
                DR.WARBURTON.
    Pag. 312. Reg. 14, 13, 12. (van onderen.)
    Dat is, vier termynen, en twee dagvaardingen, en hy
zal zonder eenige vacantie doorlachen.
    Het is een geestige inval van Shakespeare, dat hy
een doorbrenger, gelyk FALSTAFF, den tyd doet berekenen
naar de termynen van eene actie om schuld.
                DR. JOHNSON.
    Pag. 315. Reg. 16, 15. (van onderen.)
    Dit is een Engelsch en niet een Turksch Hof.
    Dat is; geen Hof, daar de Prins, die den troon
beklimt, zyne Broeders doet ombrengen.
                DR. JOHNSON.
    Pag. 321. Reg. 16. (van onderen.)
            Cavalero s.
    Dit was de naam, welke men, ten tyde van onzen
Dichter, gewoon was aan losse, luchtige, en veel geld
verteerende jonge knaapen te geeven.
                DR. JOHNSON.
    Pag. 323. Reg. 19.
         Weg met deez waereld, en de waereldlingen al;
        Ik spreek van Africa, en gulden hemelchooren.
[p. 350]
FALSTAFF.
        Verachtlyke Assyrier, wat is dan uw geval?
        Laat Vorst Cophetua terstond uw tyding hooren .
    Deeze belachelyke versen zyn genomen uit een oud
winderig Tooneelspel genaamd: Koning Cophetua.
                DR.WARBURTON.
    Pag. 330. Reg. 4, 5, 6.
    Bedenk, dat het graf voor u driemaal wyder gaapt
dan voor anderen. Antwoord my hierop niet met eenige
zotteklap.
    De Natuur is verwonderlyk wel getroffen in dit
gezegde. De Koning nu alle zyne dwaasheden afgelegd
hebbende, bestraft zyn ouden makker met grooten ernst;
hy neemt hier het karakter aan van een geestelyken;
beveelt hem, dat hy zich tot het gebed zal begeeven; en
zyne ligtmisseryen vaarwel zeggen. Maar deeze
uitdrukking doet in hem een boertigen inval opkomen,
welke hy niet kan nalaaten te achtervolgen. Bedenk,
zegt hy, dat het graf voor u driemaal wyder gaapt dan
voor anderen, enz. en staat op het punt van weder tot
de oude grappen van Prins HENDRIK te vervallen, door
eene kluchtige aanspeeling op Falstaff s dikken buik;
doch hy bemerkt zyne fout terstond, en vreezende, dat
Sir Johan hiermede zyn voordeel zou zoeken te doen,
bestraft hy zichzelven, door het verbod, dat hy aan den
Ridder doet, van hem niet met eenige zotteklap te
beäntwoorden; en hierop vat hy den voorigen toon van
zyn gesprek weder op, en gaat voort met zyne zedelessen
tot aan het einde van deeze rol.
                DR.WARBURTON.
    Pag. 331. Reg. 18, 17. (van onderen.)
    Gaa heen en breng Sir Johan Falstaff na de Fleet.
[p. 351]
Ik kan niet begrypen, waarom FALSTAFF naar de Fleet
gebragt word. Wy hebben hem nimmer uit oog verloren,
zedert zyn afscheid van den Koning; hy heeft geene
nieuwe misdaad begaan, en dus geene straf verdiend;
maar de verschillende aandoeningen van vrees, toorn, en
verbaasdheid, in hem en zyn gezelschap, maakten eene
goede vertooning voor het oog; en onze Dichter, die hem
nu niet langer op het Tooneel noodig had, is zekerlyk
verblyd geweest van hem op deeze wyze weg te krygen.
                DR. JOHNSON.
[p. 352]
INdien dit Stuk zo flaauw niet eindigde, zou het
voorzeker een der uitmuntendste Stukken van Onzen
Dichter zyn. Doch, dewyl hetzelve door Shakespeare in
geene bedryven verdeeld is, zou het gevoeglyk kunnen
eindigen, met de dood van HENDRIK den Vierden, en dus
zouden de Tooneelen van het Vyfde Bedryf, het Eerste
Bedryf van HENDRIK den Vyfden uitmaaken; te meer, dewyl
het blykt, dat Shakespeare het oogmerk gehad heeft, om
van het leven van RICHARD den Tweeden, tot op dat van
HENDRIK den Vyfden, eene aaneengeschakelde Historie te
maaken.
    Voor het overige zyn de hoofdkarakters in dit Stuk
fraai geschetst, en wel uitgehouden. Prins HENDRIK is
een Jongeling van uitmuntende hoedanigheden, en een
doordringend verstand, doch die door het kwaad
voorbeeld van anderen, zich dikwyls tot losbandigheid
en slechte daaden laat vervoeren. Over het algemeen is
dit karakter groot, natuurlyk, en juist.
    PERCY is een woest Krygsman, oploopende, en
twistzuchtig, en bezit geene andere deugden dan die van
een oorlogsman, naamelyk, edelaartigheid en moed.
FALSTAFF is een verwonderlyk zaamenmengsel van
geestigheid en ondeugd, van vleijery en trotsheid, doch
bezit echter de gaaf van zich by den Prins aangenaam,
en zelfs noodzaakelyk te maaken. Zyne losbandigheid is
echter van geen woesten of wreeden aart, en kan
derhalven uit hoofde van zyne aartige invallen geduld
worden.

                     Continue

       Tekstkritiek:

Tekstkritiek:
p. 191 Waar er staat: Waaar
p. 194 de er staat: te
p. 199 zyn er staat: zvn
p. 200 draagt er staat: draogt
p. 204 FALSTAFF. er staat: FALSTAFG.
p. 207 gestalte de er staat: gestaltede
p. 213 ledigheid er staat: ledighied
p. 218 FALSTAFF. er staat: FALSEAFF.
p. 226 zyn, er staat: zyn 
p. 234 staalen er staat: staaen
p. 241 het er staat: het het
p. 287 hebt dwaaslyk er staat: heb-dwaaslyk
p. 308 De aanduiding:  Einde van het Vierde Bedryf. 
ontbreekt in het origineel
p. 330 straf er staat: stra
p. 340 woordspeeling er staat: woorspeeling
p. 341 Calibur en Ron: Arthur beschikte over het zwaard
Caliburn (Excalibur) en de speer Ron (Rhongomyniad)
p. 345 hunne er staat: hunue
p. 348 gehad er staat: had


  • Ceneton
  • Voorkeurenpagina Opleiding Nederlands

