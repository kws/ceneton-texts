[Dutch]


Bernardus Brunius c.s.: Leven en dood van Koning
Johannes.
Naar The life and death of king John van William
Shakespeare.
In: William Shakespear s tooneelspelen, 5 delen.
Amsterdam, 1778-1782. Deel 2 (1780), p. 143-272.
Uitgegeven door drs. G.C. van Uitert.
Red. dr. A.J.E. Harmsen, Universiteit Leiden.
Ceneton111222  Facsimile bij Ursicula  GoogleBooks
In deze uitgave zijn evidente zetfouten gecorrigeerd en
gemarkeerd met een asterisk.

                     Continue

[frontispice:]

P. Wagenaar jun. inv et del.                        C.
Bogerts sculp. 1780.

                 HUBERT.

Geef my het yzer, zeg ik, en bind hem hier.

                 ARTHUR.

ô God! waar toe is zulks noodig, zo wreed en ongestuimig
te zyn?

       KONING JOHANNES. IV^de. Bedr. I^ste Toon.


━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━

[p. 143]


━━━━━━━━━━━━━━━━━━━━━━━━━━━━━━━━━━━━━━━━━
━━━━━━━━━━━━━━━━━━━━━━━━━━━━━━━━━━━━━━━━━
                       
                LEVEN EN DOOD

                     VAN

                    KONING

                  JOHANNES,

                HISTORIE-SPEL.

━━━━━━━━━━━━━━━━━━━━━━━━━━━━━━━━━━━━━━━━━
━━━━━━━━━━━━━━━━━━━━━━━━━━━━━━━━━━━━━━━━━     


━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━

[p. 144]


        PERSOONEN.

 KONING JOHANNES.

PRINS HENDRIK, Zoon                 } van Johannes.
ARTHUR, Hertog van Britanie en Neef

PEMBROKE,
ESSEX,     }
SALISBURY, } Engelsche Lords.
HUBERT,    }
BIGOT,

 PHILIP, Koning van Vrankryk.
 LOUIS, den Dauphin.
 FAULCONBRIDGE, natuurlyke Zoon van RICHARD den Eersten.
 ROBERT FAULCONBRIDGE, zyn gewaande Broeder.
 LADY FAULCONBRIDGE, Moeder van den Bastaart en
      Robert Faulconbridge.
 JACOB GURNEY, Bediende van Lady Faulconbridge.
 PETER van POMFRET, een Profeet.
 De AARDSHERTOG van Oostenryk.
 KARDINAAL PANDULPHO, Gezant van den Paus.
 MELUN, een Fransch Edelman.
 CHATILLION, Gezant van Vrankryk.
 LEONOORE, Koninginne Moeder van Engeland.
 KONSTANTIA, Moeder van Arthur.
 BLANKA, Dochter van ALPHONSUS. Koning van Spanjen,
      en Nicht van Johannes.


     BURGERS van Angiers, HERAUTEN,
       SCHERPRECHTER, BODENS, SOL-
            DAATEN en GEVOLG.


    Het Tooneel is zomtyds in Engeland, en zomtyds in
Vrankryk.

                     Continue

[p. 145]


              LEVEN EN DOOD

                   VAN

                 KONING

                JOHANNES,

             HISTORIE-SPEL.
    ________________________________

             EERSTE BEDRYF.

             EERSTE TOONEEL.

  Het Tooneel verbeeld een Zaal in het
                 Paleis
             te Northampton.

      JOHANNES, LEONOORE, PEMBROKE,
      ESSEX, SALISBURY, CHATILLION.

                JOHANNES.

Zeg ons dan, Chatillion, wat Vrankryk van ons begeerd.

               CHATILLION.

    De Koning van Vrankryk spreekt, na zyne groetenisse,
door my, tot uw Majesteit, den geleenden Majesteit van
Engeland.

                LEONOORE.

    Een zeldzaam begin: geleenden Majesteit!

                JOHANNES.

    Weest gerust, myn waarde Moeder, en hoor het
Gezantschap.
[p. 146]

               CHATILLION.

    Philip van Vrankryk maakt in den naam en uit krachte
van het Recht uws verstorven Broeders Godfreys Zoon,
Arthur Plantagenet een rechtmaatigen aanspraak op dit
schoone Eiland en zyn gebied op Irland, Poitiers, Anjou,
Touraine en Maine; en begeerd van U, dat gy het Zwaard  
t welk zich eene onrechtvaardige Heerschappy over alle
deze Provintien aanmaatigd, nederlegt, en het in handen
van den Jongen Arthur uw Neef en wettigen Koning steld.
JOHANNES.
En wat zal het gevolg zyn, zo wy dit weigeren?

               CHATILLION.

    De stoute wederspraak eens heftigen en bloedigen
Oorlogs, om U door kracht van Wapenen de Rechten af te
dwingen, die gy gewelddaadiger wyze onthoud.

                JOHANNES.

    Ik heb Kryg voor Kryg, bloed voor bloed, en
wederspraak voor wederspraak. Antwoord dit aan den
Koning van Vrankryk.

               CHATILLION.

    Hoort dan, uit mynen mond, het laatste punt van myn
Gezantschap, zynde de Oorlogsverklaaring van mynen
Koning.

                JOHANNES.

    Breng hem de myne te rug; en ga in vreeden, wees als
een Blixem in Vrankryks oogen; want eer gy uw Vorst van
mynen aankomst bericht zult kunnen geeven, zal men reeds
het gedonder van myn geschut hooren. vertrek. wees gy de
Trompet van onzen toorn, en het ongelukkig voorteken van
uwen ondergang. Pembroke! zorg dat hy met een betaamelyk
geleide uit ons Ryk ontslagen word.  Vaarwel Chatillion!

     (Chatillion en Pembroke vertrekken.)

[p. 147]

                LEONOORE.

    Nu myn Zoon, heb ik niet altoos gezegt, dat de
eerzuchtige Constantia niet eer zou rusten, voor zy
Vrankryk en de geheele Waereld, wegens de aanspraak en
party van haar Zoon, in vuur en vlam gesteld had? dit
alles had men beletten, en zeer ligt in  t vriendelyke
hebben kunnen byleggen; daar het nu een bloedigen en
gevaarlyken Oorlog tusschen twee Koningryken beslisschen
moet.

                JOHANNES.

    Onze machtige bezitting en ons recht.

                LEONOORE.

    Uw machtige bezitting moet meer doen als uw recht,
want anders zal het slegt met ons afloopen. laat myn
geweeten U dit in stilte zeggen, daar het niemand hoord
als den Hemel, gy, en ik.

(De Sheriff van Northampton komt, en zegt
            in stilte iets tegens Essex.)

                 ESSEX.

    Myn Vorst, daar is een twistzaak, die uit de
Provintie ter beslissching voorgesteld word, zynde de
zeldzaamste die ik ooit gehoord heb, zal ik de partyen
binnen brengen?

                JOHANNES.

    Laat hen hier komen. (de Sheriff vertrekt) onze
Abdyen en Priorschappen zullen de onkosten van den
Oorlog betaalen.

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━

[p. 148]


             TWEEDE TOONEEL.

   ROBERT FAULCONBRIDGE, en PHILIP zyn
    Broeder, de SHERIFF. De voorigen.

                JOHANNES.

    Wie zyt gy?

                 PHILIP.

    Ik ben uw getrouwe Onderdaan, (a) een Edelman,
gebooren in Northamptonshire, en zo als ik bewyzen kan,
de oudste Zoon van Robert Faulconbridge; een Krygsman,
die de eerwaardige hand van Koning Richard Coeur de Lion
in  t veld tot Ridder geslaagen heeft.

                JOHANNES.

    En wie zyt gy?

                 ROBERT.

    De Zoon en Erfgenaam van den genoemden
Faulconbridge.

                JOHANNES.

    Is deze de oudste, en zyt gy de Erfgenaam? gy schynt
uit geen eene moeder gebooren te zyn?


    (a) Alschoon SHAKESPEAR dit Caracter van PHILIP
FAULCONBRIDGE, uit de oude Tooneelspelen nam, zo diend
men echter op te merken, dat het uit twee onderscheiden
Persoonen te saamen gesteld is. MATTHIAS PARIS zegt: Sub
illius temporis curriculo Falcasius de Brente,
Neusteriensis & Spurius ex parte matris atque Bastardus,
qui in vili jumento manticato ad Regis paule ante
clientelam descenderat &c.  HOLINGSHED zegt, RICHARD I.
heeft een natuurlyken Zoon gehad, genaamd PHILIP, die in
 t vervolg van tyd den Vicegraaf van LIMOGES doodde, om
zyns Vaders dood te wreeken.
            STEEVENS.


[p. 149]

                 PHILIP.

Wy zyn zekerlyk van eene Moeder, machtige Koning, dit is
bekend genoeg, en zo ik geloove ook van eenen Vader,
doch wegens de zekerheid van deze laatste omstandigheid,
moet ik U myn Vorst, naar den Hemel en myne Moeder
wyzen; want daar ben ik niet meer van verzekerd als
andre Menschenkindren.

                LEONOORE.

    Vertrek onzedig Mensch! gy beschimpt uw Moeder en
kwest uwe eer door dezen twyffel.

                 PHILIP.

    Ik Vorstin?  neen ik heb daar geen oorzaak toe, dat
is myn Broeders zaak, en gaat my niet aan; zo hy my dit
bewyzen kan, doet hy my ten minsten vyfhonderd pond
sterlings jaarlyks verliezen. de Hemel behoede myn
Moeders eer en myn Erfgoed!

                JOHANNES.

    Een braaf en openhartig Mensch!  maar waarom maakt
hy dan aanspraak op uw erfdeel, als hy de jongste
Broeder is?

                 PHILIP.

    Ik weet niet waarom; behalven dat hy gaarne myn goed
hadt.  t is waar, hy wierp my eens voor dat ik in onecht
gebooren was; maar dat is een zaak die ik volstrekt aan
myne Moeder overlaat. ik kan niet weeten of ik echt of
onecht gebooren ben, maar dit weet ik, dat ik even zo
wel gemaakt ben, als hy  zacht moeten de gebeentens
rusten, die zich deze moeite voor my gaaven.  Vergelyk
nu onze weezens, myn Vorst, en doet dan zelfs uitspraak.
Als de oude Sir Robert ons beiden teelden, en onzen
Vader was, en deze Zoon hem gelykende is; ô! oude Sir
Robert, myn Vader!  dan dank ik den Hemel op myne kniën,
dat ik U niet gelyk ben.
[p. 150]

                JOHANNES.

    Welk een Gek heeft den Hemel ons hier toegezonden?

                LEONOORE.

    Hy heeft eenige trekken van Coeur de Lion in  t
gezicht, en een zelfde toon in zyne stem; vind gy niet
eenige gelykheid, met myn Zoon, en de gestalte van dit
jonge Mensch?

                JOHANNES.

    Ik zie hem reeds lang daar op aan; en bevind dat hy
volstrekt op Richard gelykt. (tegens Robert) nu myn
Vriend, zeg my wat u beweegt om eenen aanspraak op uw
Broeders goed te maaken?

                 PHILIP.

    Vermits hy een half gezicht heeft als myn Vader; met
dit halve gezicht zou hy gaarne myn Vaders geheele
erfgoed hebben. een grootje (b) met een half gezicht,
vyf honderd ponden  s Jaars!

                 ROBERT.

    Myn Vorst, toen myn Vader nog leefden, gebruikten uw
Broeder myn Vader veel...

                 PHILIP.

    Zeer goed myn Vriend*, daar door kunt gy myn erfgoed
niet verkrygen, gy moet verhaalen hoe hy myne Moeder
gebruikten.


    (b) De Dichter begaat hier eene Anachronismus, wyl
hy op een Engelsche Munt zinspeeld, die niet eer als in
 t jaar 1504, onder de Regeering van HENDRIK VII.
geslaagen wierd: namelyk op een groot of Pence, waar op
even als op halve grooten, slegts halve gezichten
gestempeld wierden, Koppen in profil; daar byna alle de
voorige Zilvermunten, het geheele gezicht met de Kroon
badden. ten tyde van Koning JOHANNES waaren  er nog geen
Pence; zy wierden zo veel men weet onder de Regeering
van Koning EDWARD III, het eerste geslagen.
            THEOBALD.


[p. 151]

                 ROBERT.

    En zond hem eens als Afgezant naar Duitschland, daar
hy over gewigtige zaaken* met den Keizer in
onderhandeling moest treden. de Koning maakten zich
ondertusschen zyne afwezenheid ten nutte, en hield zich
den gantschen tyd in myns Vaders huis op. hoe hy dat zo
ver gebragt heeft, schaame ik my te zeggen, dan het geen
waar is, is waar. Daar lagen geheele Meiren en Landen
tusschen myn Vader en myne Moeder toen dezen
tegenwoordig zynden Heer geteeld wierd; dit heb ik uit
myns Vaders eigen mond. op zyn doodbed vermaakten hy my
door een Testament zyne Landeryën. stierf op de
betuiging dat deze myn Moeders Zoon, den zynen niet was,
en alschoon hy het ook was, zo kwam hy doch veertien
volle weeken voor den gezetten tyd ter waereld. laat my
dus, myn waarde Vorst, dat geene behouden dat het myne
is, namelyk myn Vaders Landeryën, wyl dit zyn laatste
wil was.

                JOHANNES.

    Myn goede Vriend, uw Broeder is na gebooren; uw
Vaders vrouw bragt hem echt ter waereld. was zy ontrouw,
dan was dit haar schuld, en een toeval, daar alle Mannen
die Vrouwen hebben, aan blootgesteld zyn. Zeg my eens,
als nu myn Broeder, die zich gelyk gy zegt, de moeite
gegeeven heeft om dezen Zoon te teelen, hem uwen Vader
als zynen Zoon afgevorderd had? Waarachtig myn Vriend,
uw Vader had dit Kalf, dat hem zyne Koe gebaard hadt,
tegen de aanspraak van de gantsche Waereld kunnen
verdeedigen; waarlyk, dit had hy!  gesteld zynde, hy was
myns Broeders Zoon, dan kon myn Broeder toch geen
aanspraak op hem maaken, noch uw Vader, hem, als eenen
die hem niet toebehoorden, verloogchenen: dit is dus
verre beslischt: myn Moeders Zoon teelden uws Vaders
Erfgenaam; uw Vaders Erfgenaam moet uws Vaders Landeryen
hebben.
[p. 152]

                 ROBERT.

    Zal dan myn Vaders laatste wil geen kracht hebben,
om een kind te ontërven, dat het zyne niet is?

                 PHILIP.

    Geen grooter kracht om my te ontërven, als, zo als
ik geloove, zyn wil om my te teelen had.

                LEONOORE.

    Wat wild gy liever zyn, een Faulconbridge, om als uw
Broeder Landeryën te bezitten; of een Natuurlyke Zoon
van Coeur de Lion, groot in naam, maar zonder Land?

                 PHILIP.

    Vorstin, zo myn Broeder myne gestalte had, en ik de
zyne, Sir Robert zyne, als hy; en als myn beenen zulke
twee Spitsroeden verbeelden, myne armen zulk een
aalhuidig tuig, en myn wezen zo dun, dat ik geen Roozen
(c) in myn oor konde steeken, zonder dat de lieden
zeggen: zie! daar gaat drievierdepenning  en zo ik by
deze gedaante ook erfgenaam van dit geheele Landschap
was, zo wil ik nooit van deze plaats gaan, als ik het
niet voet voor voet weggeeven zoude, om dit gezicht te
hebben: Ja, ik zou om alles in de waereld Sir Robert
niet willen zyn.


    (c) Wederom eene zinspeeling op de veel laater
uitgekomene Munten. welke Koningin ELISABETH het eerste,
en zy slegts alleen slaan liet; waar op haar beeldtenis,
maar zonder Roozen agter het zelve, te vinden was.      
      THEOBALD.
    Zich overal met Roozen te besteeken, was in dien tyd
een mode aan het Hof; doch het meeste waaren Roozen van
Linten gemaakt. Ik meen my een afbeeldsel van VANDYKE te
kunnen errinneren, waar van de lokken naast het oor met
linten gevlogten waaren, die in een Roos eindigden.    
        STEEVENS.


[p. 153]

                LEONOORE.

    Gy bevalt my. wilt gy uw erfdeel vergeeten, hem uwe
goederen overlaaten, en my volgen? ik ben een Soldaat,
en voorneemens om naar Vrankryk te gaan.

                 PHILIP.

    Broeder, neemt gy myne goederen; ik zal myn geluk
zoeken. uw gezicht heeft U Jaarlyks vyfhonderd pond
verworven; maar zo gy het voor vyf penningen kunt
verkoopen, zo geloof vry dat het zeer duur verkogt is.
Vorstin, ik ben bereid U tot in den dood te volgen.

                LEONOORE.

    Neen, dan heb ik liever dat gy voor uit gaat.

                 PHILIP.

    In ons Land gaan de voornaamsten altoos voor.

                JOHANNES.

    Hoe is uw naam?

                 PHILIP.

    Philip, myn Vorst, dus is myn naam; de Vrouw van den
goeden ouden Sir Robert haar Zoon.

                JOHANNES.

Draag van nu af aan de naam van hem wiens gestalte gy
draagd. kniel neder Philip, om grooter op te staan. (hy
slaat hem tot Ridder.) Staat als Sir Richard en
Plantagenet op,

                 PHILIP.

    Broeder, van Moeders zyde, geef my uw hand; myn
Vader liet my Eer na, en den uwen Land: gezegend is het
oogenblik, het mag nacht of dag geweest zyn, toen ik
geteeld wierd, en Sir Robert afweezig was!

                LEONOORE.

    De agtste Geest der Plantagenets. ik ben uw
Grootmoeder, noemd my voortaan zo, Richard.

                 PHILIP.

    Door een toeval Vorstin, niet volgens orden, doch
wat doet  er dit toe? het is zekerlyk een wei- [p. 154]
nigje onregelmaatig; maar als men door de Deur niet in
Huis kan komen, klimt men in  t Venster, of over  t Hek:
die by dag niet rond durft gaan, wandelt in den nacht;
en hebben is hebben, het mag genomen zyn waar het wil.
nader of verder van het oogmerk; wel gewonnen is wel
geschooten; en ik ben ik, ik mag geteeld zyn hoe ik wil.

                JOHANNES.

    Zie Faulconbridge, gy hebt nu wat gy wenscht; een
goederlooze Ridder maakt u tot een gegoede Jonker. Kom
Vorstin; kom Richard; wy moeten ons naar Vrankryk
spoeden; naar Vrankryk; het is hoog tyd.

                 PHILIP.

    Vaar wel Broeder, ik wensch u veel geluk; want gy
zyt op eene rechtmaatige wyze ter waereld gekomen.

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━


             DERDE TOONEEL.

          PHILIP (alleen) (d).

    Myne eer is nu een voet grooter geworden; maar myn
vermogen is eenige voeten Lands verminderd. het mag
echter zyn!  thans kan ik ieder Grietje tot Lady maaken.
 ,, goeden dag, Sir Richard  ,, Ik bedank u myn vriend  
en heet hy George, dan noem ik hem Peter; de nieuwbakken
Adel vergeet der lieden naam. men zou zich te veel
verlaagen; zich te gemeen maaken, als men anders met hen
omging. nu laat  er eens een Reiziger ko-


    (d) De nieuwe Ridder vervalt hier waarlyk al te
spoedig in de zonde van ongehoorzaamheid; zekerlyk was
hy, door zyne groote vooruitzichten zo verrukt, dat hy
op  t Tooneel bleef snoeven, schoon hem de Koning reeds,
door ,, kom Richard, wy moeten naar Vrankryk tot meêgaan
aangespoord had.         VERTAALERS.


[p. 155]
men, (e) hy en zyn tandestooker zullen aan myn
Ridderlyke Tafel getrokken worden, en als myn heerlyke
maag gevuld is, zuig ik aan myn tanden en Cathechiseer
myn puntigen gast, uit vreemde Landen (f). ,, myn waarde
Heer,  dus begin ik, op myn elleboogen steunende  mag ik
u bidden?  dat is nu de vraag: en dan volgt aanstonds
het Antwoord, als in een Schoolboek ,, ô! Myn Heer, zegt
het Antwoord, ik ben geheel tot uw bevelen, ten uwen
dienste, geheel den uwen, Myn Heer.  ,, neen, Myn Heer,
zegt de Vraag; ik myn waarden Heer, ben tot uwen dienst.
 en dus, eer het Antwoord regt gehoord heeft wat de
Vraag begeerd, wagt het reeds met een geheele Schaakel
van Complimenten; en spreekt van Alpen en Appenynen, van
de Pyreneên, en den Rivier de Po, en weet het gesprek zo
lang uit te rekken, tot het avond eeten ten einden is.
nu dat is ook hoogadelyk gezelschap, dat zich voor eenen
hoogvliegende geest als de mynen schikt! maar daar is
slegts eenen bastaard der tegenwoordigen tyd, die men
niet veel ondervinding afziet.  en die ben ik; men mag
het my afzien of niet  en die niet slegts in zyne
uiterlyke gestalte, in zyne kleeding, en in zyne
manieren, den smaak der tegenwoordige tyd vleid, maar
ook uit een innerlyke bron, het zachte, zachtste,
allerzachtste gif, dat de zoonen der Lieden zo aangenaam
kitteld, van zich weet te geeven. een Kunst die ik
zekerlyk niet beoeffenen wil, om an-


    (e) Men moet weeten, dat de verhaalen der Reizende,
eertyds aan groote Tafelen eene der voornaamste
onderhoudingen waaren; en dat men het Stooken der tanden
voor eene naäaping van eene uitlandsche gewoonte aanzag.
            JOHNSON.
    (f) Picked kan op de puntigebaard der vreemden, of
op de spitze en lange schoenen zien, die eertyds in  t
gebruik waaren.             ESCHENBURG.


[p. 156]
dren te bedriegen; maar die ik denk te leeren, op dat ik
van anderen niet bedroogen zal worden. zy zal de trappen
myner verhooging met bloemen bestrooyen.  maar wie komt
daar zo haastig in Rydklederen?  welk een Vrouwelyke
Courier is dat?  heeft zy geen Man die de moeite op zich
kan neemen, om op een hooren voor haar te blaazen?  
Hemel! het is myn Moeder!

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━


             VIERDE TOONEEL.

       LADY FAULCONBRIDGE, PHILIP,
              JACOB GURNEY.

                 PHILIP.

    Hoe, myn waarde Lady! waarom zo spoedig aan  t Hof?

                  LADY.

Waar is de Booswigt, uw Broeder? waar is hy? die zich
verstout myne eer openlyk aan te tasten?

                 PHILIP.

    Myn Broeder Robert? den ouden Sir Roberts zoon?
Kolbrand de Reuz (g) een geweldig Man? is het Sir
Roberts zoon dien gy zoekt?

                  LADY.

    Sir Roberts zoon?  Ja, onëerbiedige boef! Sir
Roberts zoon  wat spot gy met Sir Robert?  het is Sir
Roberts zoon, en die zyt gy ook.


    (g) COLBRAND was een Deensche Reuz, die GUI van
WARWICK, in tegenwoordigheid des Konings ADELSTAN,
nedervelden. dit gevegt heeft DRAYTON in zyn Polyolbion
zeer prachtig beschreeven.             JOHNSON.


[p. 157]

                 PHILIP.

    Jacob Gurney wilt gy ons wel een weinig alleen
laaten?
GURNEY.
    Van harten gaarn, myn lieve Philip.

                 PHILIP.

    Philip?  Sperling? (b)  Jacob, daar vallen kluchtige
dingen voor; maar hier na meer daar van.  (Jacob
vertrekt) Mevrouw ik was nooit des ouden Sir Roberts
zoon; Sir Robert had zyn deel aan my op een goede Vrydag
wel kunnen eeten, zonder zyn vasten te verbreeken (i)
Sir Robert was een wakker Man; maar, op myn eer! bekend
de waarheid! kon hy myn Vader zyn? neen, Sir Robert kon
dat niet; wy kennen zynen arbeid. zegt my dus, lieve
Moeder, wien heb ik deze Ledemaaten te danken?  Sir
Robert kon nooit zulk een been maaken.

                  LADY.

    Hebt gy U ook met uw Broeder tegens my verzwooren?
gy, die om uw eigen voordeels wille myne eer verdedigen
moest? wat zal deze spotterny beduiden?  spreek,
zeldzaame Boef?


    (b) POPE, merkt by deze plaats aan, dat men een
sperling gemeenlyk den naam van PHILIP pleeg te geeven;
dit bevestigd eene, van JOHNSON in het aanhangsel der
nieuwe uitgaave, aangevoerde plaats; uit een oud
Tooneelspel, en een gedicht van SKELTON, tho the memory
of Philip Sparrow, waar uit GREY een plaatse aanvoerd.
het is dus onnoodig de verandering van WARBURTON te
bezigen, die spare me voor Sparrow leest.
            ESCHENBURG.
    (i) Een gewoone redeneer of spreekwyze, die zo veel
zeggen wil, als, Robert heeft geen deel aan my.


[p. 158]

                 PHILIP.

    Ridder Ridder! lieve Moeder zo goed als Basilisko. (
k) ô waarachtig, ik ben tot Ridder geslagen; ik heb het
op myn schouders  maar Moeder ik ben Sir Roberts zoon
niet; ik heb van Sir Robert en myne Landeryen afstand
gedaan: echtelyke geboorte, naam, alles is weg. Laat my
dus myn Vader kennen, waarde Moeder ik denk dat het een
wakker Man was; wie was het toch Moeder?

                  LADY.

    Hebt gy den naam van Faulconbridge verzaakt?

                 PHILIP.

    Zo hartelyk, als ik den Duivel verzaak.

                  LADY.

    Koning Richard Coeur de Lion was uw Vader. door lang
en hevig aanmoedigen wierd ik eindelyk vervoerd, om hem
een plaats in het bed van myn gemaal toe te staan: de
Hemel vergeef my myne overtreding! gy zyt de vrucht
myner zwaare zonden, tot welken ik zo sterk getrokken
wierd, dat ik het niet langer wederstaan kon.

                 PHILIP.

    Nu, zo waar ik leeve! als ik op nieuw gemaakt moest
worden, waarde Moeder, zo wenschten ik


    (k) Eene Zinspeeling op een oud elendig Treurspel,
SOLIMAN and PERSEDA, waar in een zwetzende Ridder
BASILISKO voorkomt, die in een zeker Tooneel met zyn
bediende daar op staat, dat deze hem Ridder Knight
noemen zal, schoon die hem in plaatse van dit Knave
noemt; het welk in  t engelsch, zo als bekend is, tegen
Knight gesteld word. Dit woord Knave gebruikt Lady
FAULCONBRIDGE tegen haar zoon; en daar opziet zyn
antwoord..... dit oude Treurspel waar uit THEOBALD die
zinspeeling het eerste bemerkt heeft, vind men in
HAWKINS origin, of the Drame (Oxford 1773. 4 vol. 8vo.)
vol. II. pag. 195. S. S.


[p. 159]
geen beter Vader. eenige zonden laaten zich ten minsten
hier op aarde wel eens ontschuldigen; dus ook de uwe. uw
misdaad was uw dwaasheid niet; gy moest noodzaakelyk uw
hart, den geenen als eene onderdaanige tol voor de
gebiedende liefde weggeeven; tegen wiens woede, en
onbedwingbaare sterkte, den onverschrokken Leeuw zelfs
geen stryd dorst waagen, noch zyn Koninklyk hart voor
Richards hand kon beschermen. Die een Leeuw met geweld
het hart uit het ligchaam kan rukken, kan ligt een
Vrouwen hart verwinnen. dus waarde Moeder, ik dank u van
gantscher harte voor myn Vader. zo  er iemand leeft die
zich verstout te zeggen, dat gy onrecht deed, toen ik
geteeld wierd, diens ziel wil ik ter helle zenden. Kom
Moeder, ik zal u myn maagschap vertoonen, en zy allen
zullen zeggen, dat het zonden geweest was, zo gy Richard
had geweigerd om my te teelen. die anders zegt, liegt;
ik zeg het was geen zonden dat gy daar in bewilligde.


      Einde van het Eerste Bedryf.

                     Continue

[p. 160]


             TWEEDE BEDRYF.

             EERSTE TOONEEL.

   Het Tooneel is in Vrankryk, voor de
           muuren van Angiers.

 PHILIP, Koning van Vrankryk, LOUIS den
 Dauphin, de Aards-Hertog van OOSTENRYK,
           CONSTANTIA, ARTHUR.

                 LOUIS.

Welkom voor Angiers, dappre Hertog van Oostenryk  
Arthur, uw grooten Grootvader, Richard die den Leeuw zyn
hart ontroofden (l) en den heiligen Kryg in Palestina
volstreedt, kwam door dezen dappren Hertog voor den tyd
in het Graf. nu is hy, om by zyn nakomelingschap daar
vergoeding voor te doen, op myn dringende beede
gekoomen, om zyne vaanen voor uwe zaak te ontrollen; en
uwen onnatuurlyken Oom, Johannes van Engeland, uit het
onrechtvaardig bezit van uwe Erflanden te helpen
verdryven. omarm hem Prins, bemin hem, en heet hem
welkom.


    (l) RASTALL meld in zyn Chronyk van deze
merkwaardige gebeurtenis, met deze woorden: ,, het heet
men heeft by Koning RICHARD, toen hy gevangen was, een
Leeuw ingelaaten om hem te eeten. maar toen de Leeuw
zyne kaaken opendeed, stak de Koning zynen arm in zyn
keel, en vatten den Leeuw zo vast aan zyn hart dat hy
hem verworgden. en daarom zeggen zommigen heet hy Coeur
de Lion; eenige zeggen echter dat hy zo heeten weegens
zyne stoutmoedigheid en onmeêdoogendheid.            
GREY.


[p. 161]

                 ARTHUR.

    God zal U Coeur de Lions dood dus eerder vergeeven,
wyl gy zyn nakomelingschap het leven geeft, en zyn
vervolgd recht met de vleugelen uwer Krygsmacht
overschaduwd, met een onmachtige hand, maar met een
onvervalschte liefde heet ik U welkom. Welkom Hertog!
voor de muuren van Angiers.

                 LOUIS.

    Een Edel Jongeling! wie zou U niet aan uw recht
willen helpen?

              AARDSHERTOG.

    Op uwe wangen leg ik dezen tedren kusch, als het
zegel myner vuurige beloften dat ik niet eerder in myn
Vaderland zal te rug keeren, tot Angiers, en de
rechtvaardige aanspraak die gy in Vrankryk hebt; te
gelyk met dezen witten oever (m) wiens voet de huilende
baaren des Meirs te rug stoot, en zyne bewooners van
andre Landen afzonderd, tot dit van de Zee omzoomde
Engeland, dit door water versterkt Bolwerk, deze stoute
zekerheid alle uitwendige aanvallen wederstaat; tot
dezen uitersten hoek van  t Westen U zelfs als Koning
zal groeten; tot dit oogenblik, waarde Jongeling, zal ik
aan myn Vaderland niet denken, maar de wapens volgen.

               CONSTANTIA.

    ô! Neemt daar zyns Moeders dank voor aan; de
dankbaarheid eener arme Weduwe, tot den tyd dat uwen
sterken arm hem tot die macht geholpen heeft, om uwe
vriendschap dan beter te kunnen vergelden.


    (m) Men gelooft dat Engeland den naam van ALBION,
van de witte Rotzen verkreegen heeft, die tegen over
Vrankryk leggen.
            JOHNSON.


[p. 162]

              AARDSHERTOG.

    De vreede des Hemels zy hun deel, die hunne zwaarden
in eenen zo rechtvaardigen Oorlog gebruiken.

             KONING PHILIP.

    Wel aan dan, tot het werk!  ons geschut zal tegen
het voorhoofd van deze wederspannige Stad gericht
worden. roep onze Krygsoversten om het Plan tot den
voordeeligsten aanval te maaken.  al zouden wy onze
Koninglyke Leden voor deze muuren nederleggen; al zouden
wy ook in het bloed der Franschen, tot op de Markt
moeten doorwaadden; zo zullen wy echter deze Stad
Angiers aan dezen Jongen Prins onderwerpen.

               CONSTANTIA.

    Wacht toch nog eerst op antwoord van uwen Afgezant!
gy moogt anders uwen zwaarden te vroeg met bloed verwen.
mooglyk brengt Chatillion uit Engeland eenen vreedzaamen
afstand van dit recht dat gy door den Oorlog dwingen
wilt; en dan zou ons iedere druppel bloeds berouwen, die
door een te rasse hette in onbezonnenheid vergooten was.

             KONING PHILIP.

    Een wonder, Mevrouw!  zie eens, op uwen wensch is
onzen Afgezant Chatillion aangeland.

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━


             TWEEDE TOONEEL.

        CHATILLION, De voorigen.

             KONING PHILIP.

    Meld ons kortelyk, Eedlen Vriend, wat Engeland zegt:
wy zullen U met geduld aanhooren. Spreek Chatillion.

               CHATILLION.

    Laat dan uwe Krygsmacht van deze armzalige
Belegering aflaaten, en moedig dezelve tot eene
gewigtiger onderneeming aan. de Koning van En- [p. 163]
geland vol ongenoegen over uwe rechtvaerdige eischen,
heeft de wapenen opgevat; door de weigerende winden die
myne terugkomst vertraagden, heeft hy tyd gewonnen, om
alle zyne Legioenen, te gelyk met my aan Land te zetten.
hy naderd deze Stad met spoedige schreeden: zyn sterkte
is groot, en zyne Soldaaten zyn vol moed. met hem komt
de Koningin Moeder, een Adder die hem tot tweedracht en
bloedvergieten aanspoord; benevens haar Nicht de Infante
Blanca van Spanjen; als ook een natuurlyken Zoon des
overledenen Konings, en alle moedwillige Koppen uit
Engeland; gauwe, vuurige, vermetele Lieden; vrywilligen
die hunne Erfgoederen verkogt hebben, en hun
geboorterecht stoutmoedig op den rug draagen, om hier
een nieuw geluk te zoeken. in  t kort zulk eene
uitgezochte schaare onverschrokken Lieden, als thans uit
Engeland overgekomen is, zwom nooit over de zwellenden
vloed om onheil en verwoesting in de Christenheid aan te
rechten. Het geweld hunner Trommelen verhinderd my meer
omstandigheden daar by te voegen; zy zyn terstond hier,
om in onderhandeling te treden, of te vegten. dus maakt
u gereed.

             KONING PHILIP.

    Hoe onverwacht is deze overvalling.

              AARDSHERTOG.

    Hoe onverwachter, hoe yveriger wy ons tot tegenweer
moeten bereiden; de moed groeit met het gevaar. Laat hen
dus welkom zyn; wy zyn gewapend.

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━

[p. 164]


             DERDE TOONEEL,

KONING JOHANNES, FAULCONBRIDGE, LEONOORE,
            BLANCA, PEMBROKE,
          GEVOLG. De voorigen.

                JOHANNES.

    Vreede zy met Vrankryk, als Vrankryk onzen
rechtvaerdigen intrek in onze Stad in vreede toestaat;
zo niet, dan bloede Vrankryk en de Vreede vlieg
hemelwaards, terwyl wy, Gods vernielend werktuig zynde,
den vermeetelen overmoed tuchtigen, die zyne vreede in
den Hemel te rug dryft.

             KONING PHILIP.

    Vreede zy met Engeland, als den Oorlog uit Vrankryk
naar Engeland te rug keerd om daar in vreede te leven.
wy beminnen Engeland, en om Engelands wille alleen,
zweeten wy hier onder den last der Wapenrustinge. dezen
onzen arbeid moest uw vrywillig werk zyn. Maar gy zyt zo
ver af van Engeland te beminnen, dat gy zynen
rechtmaatigen Koning onderdrukt: gy hebt de Erföpvolger
opgehouden, de kindsheid des wettigen Erfgenaams
gemisbruikt, en aan de maagdelyke Eere der Kroon geweld
geoeffend. Zie hier uws Broeders Godfreys wezen! deze
oogen, dit voorhoofd, zyn naar den zynen afgedrukt; in
dit kleine begrip is de volkomene gelykheid behouden,
die in Godfrey verstorf; en de hand des tyds zal dit
kleine uittreksel, in een groot boek uitbreiden. deze
Godfrey was den oudsten Broeder, en dezen is zyn Zoon.
Engeland was Godfreys eigendom, en deze heeft het van
Godfrey geërft. Hoe komt het dan dat gy Koning heet, zo
lang  er nog bloed door deze aderen stroomt, aan wien de
Kroon behoord, welke gy vermeesterd.

                JOHANNES.

    Van wien heeft de Koning van Vrankryk, dit [p. 165]
recht geleend, om my over zyne Vraagstukken ter
verhooring te stellen?

             KONING PHILIP.

    Van den oppersten Rechter, die het edle denkbeeld in
Koninglyke Ziele verwekt, om geweldige en
onrechtvaardige daaden te onderzoeken: deze Rechter
heeft my tot Beschermer van dezen Jongeling verkoozen:
het is onder zyne beschutting dat ik uwe ongerechtigheid
aanklaag, en met zyne hulp hoop ik ze te straffen.

                JOHANNES.

    Helaas! is dit enkel aangemaatigd gezach?

             KONING PHILIP.

    Vergeef het my; ik wil daar andre aanmatigingen mede
ter neder vellen.

                LEONOORE.

    Zeg my, Koning van Vrankryk, wie het is die gy met
eene onrechtvaardige aanmaatiging beschuldigd?

               CONSTANTIA.

    Laat my antwoorden: de aangemaatigden Koning uw
Zoon.

                LEONOORE.

    Zwyg onbeschaamde! uw Bastaard zou Koning worden, op
dat gy Koningin zyn en de geheele Waereld zoud kunnen
regeeren.

               CONSTANTIA.

    Myn Bed was uw Zoon altoos zo getrouw, als het uwe
uw Gemaal; en deze Jongeling gelykt zyn Vader Godfrey in
gestalte veel meer, als gy en Johannes elkander in
gedrach gelykt; daar gy toch zo veel gelykheid op
elkander hebt als de regen op het water, en den Duivel
op zyne Moeder. Myn Zoon een Bastaard!  by myn Ziel, ik
geloof nooit dat zyn Vader zo eerlyk gebooren wierd, als
hy, om dat gy zyn Moeder waart.

                LEONOORE.

    Gy hebt een fraaije Moeder, Jongeling, die uw Vader
beschimt!
[p. 166]

               CONSTANTIA.

    Gy hebt een fraaije Grootmoeder Jongeling, die U
beschimpen wil!

              AARDSHERTOG.

    Stil!

             FAULCONBRIDGE.

    Hoord den Roeper!

              AARDSHERTOG.

    Wie Duivel zyt gy?

             FAULCONBRIDGE.

    Een die den Duivel met U speelen zal, Heertje, zo
dra hy U en uw overkleed alleen bekomen kan. (n) gy zyt
de Haas in het Spreekwoord, die doode Leeuwen by den
baard trekt: ik zal U dat Vel inpeeperen, als ik U kryg;
neem U in acht; waarachtig, ik zal U wel vinden.

                 BLANCA.

    ô! Hoe schoon stond dit gewaad des Leeuws, hem die
den Leeuw dit gewaad uittrok!

             FAULCONBRIDGE.

    Het legt zo aanzienlyk op zyn rug, als des grooten
Alcidis Leeuwenhuit op den rug eens Ezels. hoor Ezel ik
wil U dezen last van uwen rug neemen, of  er U nog een
op leggen waar van uw schouders kraaken zullen.

              AARDSHERTOG.

    Wat is dit voor een Snorker, die onze ooren met zulk
een menigte onnutte redenen verdooft?  


    (n) Koning RICHARD heeft de huid des Leeuws, dien hy
bedwongen heeft, als een teken zyner zegepraal altoos
gedraagen. deze huid bemachtigde de AARDSHERTOG van
OOSTENRYK, na dat hy, gelyk bekend is, Koning RICHARD
door list en bedrog in zyn geweld bekomen had; en zou
uit een belagchelyken hoogmoed dezelve, na RICHARDS
dood, altoos gedraagen hebben.


[p. 167]
Koning Philippus besluit, zonder langer te bedenken wat
wy doen zullen.

             KONING PHILIP.

    Vrouwen en Gekken, breek uwe redenen af!  Koning
Johannes, hier hebt gy kortelyk myne verklaaring;
Engeland, Ierland, Anjou, Touraine en Maïne, eische ik
uit naam van den Jongen Arthur van U; wilt gy dezelve
afstaan en de wapens nederleggen?

                JOHANNES.

    Eerder myn Leven!  Ik trotseer U Vrankryk  Arthur
van Bretagne begeef U onder myne bescherming, en ik wil
U uit liefde meer geeven, als de zwakke arm des Konings
van Vrankryk ooit voor U verwinnen kan. onderwerp U
Jongeling!

                LEONOORE.

    Kom tot uw Grootmoeder myn Kind.

               CONSTANTIA.

    Ja Kind, Ja het Kind moet naar zyn Grootmoedertje
gaan.  geef Grootmoedertje een Koningryk, en
Grootmoedertje zal het Kindje een Rozyn, een Kers of Vyg
geeven; het is een goed Grootmoedertje.

                 ARTHUR.

    Weest toch gerust myn lieve Moeder!  ik wenschte dat
ik diep in myn Graf lag, ik ben zo veel geweld, als men
voor my maakt, niet waardig.

                LEONOORE.

    Zyn Moeder beschaamt hem dus: de arme Jongen! hy
weend.

               CONSTANTIA.

    ô! Schaamt gy U maar; zy mag het doen of niet. het
onrecht dat hem zyn Grootmoeder aandoet, niet de schande
die hem zyn Moeder toevoegt, trekt deze hemelroerende
Paerlen uit zyne waardige oogen; Paerlen die de Hemel
als een Schutgeld zal aanneemen. Ja, door deze traanen [
p. 168] zal zich de Hemel laaten gewinnen, om zyn recht
aan te neemen, en U te straffen.

                LEONOORE.

    Gedrocht, wacht gy U niet om Hemel en Aarde te
lasteren?

               CONSTANTIA.

    Gedrocht, wacht gy U niet, om Hemel en Aarde te
beleedigen?  hoe kunt gy my aanklaagen dat ik laster? gy
en den uwen maatigd U de Landen, de Eigendommen en
Rechten van dezen onderdrukten Jongeling aan. deez uw
oudste Zoons Zoon is alleen door U ongelukkig. uwe
Zonden worden aan dit arm Kind bezogt; de uitspraak der
Wetten treft hem, daar hy zelfs tot in  t derde gelid
van uw in zonden ontvangen ligchaam verwyderd is.

                JOHANNES.

    Waanwyze! houd op!

               CONSTANTIA.

    Dit alleen heb ik nog te zeggen; dat hy niet slegts
om uwe Zonden wille gestraft word, maar God bezoekt de
aangeboorne Zonden van haar, die dezen verren
afstammeling met haare misdaaden besmet heeft, en nu om
haarent wille en met haare straffe gestraft word. haare
Zonde is zyn onrecht; haar onrecht is te gelyk de
tuchtiging haarer Zonde, alles word in de Persoon van
dit Kind bezocht, en alles om haarent wille. wee over
haar!

                LEONOORE.

    Gy onverstandige kwaadspreekster, ik kan een
Testament vertoonen dat uw Zoons recht kragteloos maakt.

               CONSTANTIA.

    ô Wie twyffeld daar aan?  een Testament!  een valsch
Testament!  een Vrouwe Testament!  een vervloekt
Grootmoeders Testament!  

             KONING PHILIP.

    Stil, Mevrouw; of maatigd U; het is zeer onvoeglyk
voor dit gezelschap, deze verdrietige [p. 169]
herhaalingen geduldig aan te moeten hooren.  Laat een
Trompetter de Burgers van Angiers op hunne Muuren
eischen; zy zullen zich verklaaren, wiens aanspraak op
de Kroon hier zal gelden, Arthurs, of die van Johannes.

                        (Men blaast de Trompet.)


━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━


             VIERDE TOONEEL.

Eenige BURGERS op de Muuren. De voorigen.

                 BURGER.

    Wie heeft ons op de Muuren geroepen?

             KONING PHILIP.

    Vrankryk, in den naam van Engeland.

                JOHANNES.

    Engeland in zyn eigen naam. gy Mannen van Angiers en
myne getrouwe Onderdaanen.....

             KONING PHILIP.

    Gy waarde Burgers van Angiers, Arthurs Onderdaanen!
onze Trompet riep U tot deze geschikte
onderhandeling.....

                JOHANNES.

    Voor onze gerechte zaak  hoord ons dus het eerst. de
Fransche Vaanen die hier zo naby uwe Stad voor uwe oogen
ontrold zyn, zyn tot uw bederf aangevoerd. de Buik
hunner Canonnen is met gramschap gevuld; zy zyn gesteld
om hunnen yzren toorn tegen uwe Muuren uit te spugen.
deze Franschen stellen zich met alle toerustingen tot
eene bloedige beleegeringe en een onbarmhartige
handelwyze, voor de oogen uwer Stad, en voor uwe
geslootene deuren; en zonder onze aannadering zouden
deze slaapende Steenen die U omgorden, door den stoot
hnnner werktuigen, uit hun gerust lymbed gerukt, en het
bloedige geweld op hunne kruine, een vryën baan geopend
hebben om [p. 170] op uwen vreede intestormen. maar zo
dra wy, uwen rechtmaatigen Koning zynde, ons lieten zien
 daar wy de ongemakkelyke en dubbelde Marschen niet
achtende, hier na toe gespoed zyn, om eene machtige
ontzetting voor uwe deuren te brengen, en de gedreigde
wangen uwer Stad, ongekwetst willen houden.  Zie de
onstelde Franschen zelf eene onderhandeling aanbieden,
daar zy in plaats van in vuur gekleede kogelen, die een
beevende Koorts in uwe Muuren verwekken zouden; zachte
in rook gewonde woorden afschieten, om uwe ooren door
een bedriegelyk geluit te betoveren. Maar gelooft hen
niet verder, als zy het verdienen, waarde Burgers, en
laat my uwen Koning, wiens moede levensgeesten door
dezen onmaatigen spoed afgemat zyn, in uwe Stad Herberg
zoeken.

             KONING PHILIP.

    Wanneer ik zal gesprooken hebben, zo kunt gy ons
beiden antwoorden. Ziet! aan deze regtehand, wiens
scheut door de heiligste gelofte, de Rechten van dezen
welke zy vasthoud, gewyd is; staat de Jonge Plantagenet,
Zoon van den oudsten Broeder dezes Mans, en Koning over
hem en alles wat hy heeft. om zyn ter nedergevelds
rechts willen treden wy in volle toerusting deze groene
vlakten voor uwe Stad, zonder eenig voorneemen van
vyandlykheid tegen U, ten waare uwe wederspannigheid ons
daartoe aanspoorden:  er word alleen een milddaadigen
yver voor de behouding van dit onderdrukte Kind in ons
gewisse gekoesterd; weigerd dus niet een plicht te
herstellen, die gy zeker schuldig zyt, aan hem die om ze
te eischen geregtigd is; namelyk deze Jonge Prins; zo
zal ons Wapen gelyk een gemuilbande Beer, die slegts
voor de oogen schrikt, alle beleedigingen verbooden zyn,
de boosheid onzer Canonnen tegens de onkwestbaare Wolken
des Hemels uitgelaaten worden, en met eene vreedzaame en
ongestoorde te- [p. 171] rugkeering, met ongebruikte
Zwaarden en onbeschaadigde Helmen zullen wy dit moedige
bloed weder thuis brengen, dat wy tegens uwe Muuren
wilde verkoelen; en daar toe hier gekomen waaren: uw
Vrouwen en Kinderen en U zullen wy dan in vreede laaten.
doch zo gy echter dwaas genoeg zyt om deze voorkomende
aanbieding af te slaan, zo verbeeld U niet, dat dezen
omkring uwer Muuren U tegens onze sterke Krygsmacht zal
kunnen beschermen, alschoon zelfs alle deze Engelanders
met hunne macht in uwe kringen geleegerd waaren, Zeg ons
dus, zal uw Stad in den naam van die geen voor welke wy
U daar toe aanspooren, denzelven als haaren Heer
erkennen? of zullen wy het teken tot den aanval geeven,
en in bloed waadende ons eigendom intrekken?

                 BURGER.

    Ons antwoord is kort, wy zyn onderdaanen van den
Koning van Engeland, voor hem en uit krachte van zyn
recht, hebben wy deze Stad in.

                JOHANNES.

    Zo erkend dan uwen Koning, en laat my in.

                 BURGER.

    Dat kunnen wy niet; maar hy die bewyst dat hy Koning
is, zullen wy onze trouw betoonen. tot dien tyd toe,
zullen onze deuren tegen de geheele Waereld gegrendeld
blyven.

                JOHANNES.

    Bewyst de Kroon van Engeland den Koning niet? en als
dit niet genoeg is, zie hier dan tweemaal vyf duizend
getuigen, in Engeland gebooren.....

             FAULCONBRIDGE.

    Bastaarden, en diergelyken!

                JOHANNES.

    Die bereid zyn, ons recht met hun leven te bewyzen.

             KONING PHILIP.

Even zo veele, en van zulk goed bloed als deze.....
[p. 172]

             FAULCONBRIDGE.

    Ook eenige Bastaarden!

             KONING PHILIP.

    Staan hier, om zynen eisch in  t aangezicht te
wederspreeken.

                 BURGER.

    Tot gy bewyst wiens recht het geldigste is, houden
wy voor den geldigste het recht van beiden te rug.

                JOHANNES.

    Zo vergeef God de Zonden van alle de Zielen, die ten
vreesselyken bewyze onzes rechts op het Koningryk, nog
eer den avonddaauw valt, in hunne eeuwige wooning
overgaan zullen.

             KONING PHILIP.

    Amen! Amen!  te Paard Ridders  tot de wapenen!

             FAULCONBRIDGE.

    ô Sint Jooris! die den Lindworm tergden, en zedert
altoos te Paard voor myn Waardins deur zit, help ons uit
deze zaak!  (tegens de Aardshertog.) Goede Vriend, was
ik thuis in uw hol by uwe Leeuwin, ik zou U een Ossekop
op uw Leeuwenhuid zetten, en een gedrocht van U maaken.

              AARDSHERTOG.

    Stil, niets meer!

             FAULCONBRIDGE.

    Zidder toch! want gy hoord den Leeuw brullen.

                JOHANNES.

    Wy zullen verder in de vlakte voorttrekken (o)


    (o) Het schynt aan deze plaats, dat SHAKESPEAR, hoe
los en onbedwongen, hy ook zomtyds in zyne
Tooneelschikkingen is; den aanval van deze twee Heiren
echter niet heeft durven vertoonen: Trouwens dit is een
uitdrukkelyk verbod van allen [p. 173n] die over de
Tooneelvereischten ooit geschreeven hebben; en is
onlangs maar door één der Hollandsche Dichteren
manmoedig overtreeden; namelyk door den Heer W.
HAVERKORN den JONGEN, wiens Spellen wy wel eens hebben
hooren vergelyken by Artisjokken, welke door hunne
Sausen smaakelyk zyn gemaakt. Wy hebben tot ons oogmerk,
namelyk den aanval van twee Heiren, het oog op ROBBERT
de VRIES, het Negende Tooneel in  t Vyfde Bedryf. men
moet erkennen, dat men om te behaagen wel eens vreemde
uitvindingen moet voortbrengen, om nieuw te zyn! begaat
men in zulk een geval misslagen, ô! die worden door den
bygaanden roem ligt verdonkerd.  deze aangevoerde stryd
is echter natuurlyker als den afval in het voorgaande
Agtste Tooneel van dat zelve Treurspel; of in het Tiende
Tooneel in het Vierde Bedryf van CLAUDIUS CIVILIS, daar
al het Volk, geen mensch uitgezondert! dan tegen CIVILIS
en aanstonds weêr voor hem is. wie ziet hier niet
duidelyk aan, dat dit geen Heiren van ROBERT de VRIES,
of van CLAUDIUS CIVILIS zyn, maar dat het werkvolk van
den Dichter zelfs is, dat alle moeite aanwend om de
poogingen van den Heere HAVERKORN te bevorderen, en zyne
stukken luister by te zetten, het zy dan natuurlyk ofte
niet?



[p. 173]
om ons Leger beter plaats te geeven, en te kunnen
uitbreiden.

             FAULCONBRIDGE.

    Haast U dan, op dat gy het voordeel der plaatzing
wint.

             KONING PHILIP.

    Zeer goed.  beveelt den overigen den Heuvel te
bezetten  de Hemel bescherm ons recht.
            (Zy gaan aan verschillende zyden af.).

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━

[p. 174]


           VYFDE TOONEEL. (*)

     BURGERS van Angiers op de Muur.

   Na een Gevegt treedt de Heraut van
Vrankryk met een Trompetter voor de Stads
                 Poort.

           De FRANSCHE HERAUT.

    Gy Mannen van Angiers, opent uwe deuren wyd, en laat
den Jongen Arthur, Hertog van Bretagne in, die door de
hand van Vrankryk dezen dag vele Engelsche Moeders stof
tot traanen gegeeven heeft: haare Zoonen liggen rondom
op den bloedigen grond verspreid; een aantal Weduwen
kromt zich in  t stof, en omvat met koude armen de
bloedige Aarde, terwyl de, met gering verlies gekochte
zegen om de dansende Banieren der Franschen darteld, die
in triumpheerende ordenloosheid van voorneemen zyn, als
zegepraalers in te trekken, en Arthur van Bretagne tot
Koning van Engeland uit te roepen.

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━


             ZESDE TOONEEL.

  De BURGERS van Angiers op de Muur. De
 FRANSCHE HERAUT met een Trompetter. De
  ENGELSCHE HERAUT met een Trompetter.

          De ENGELSCHE HERAUT.

    Verheugd U, gy Burgers van Angiers, luid uwe
klokken! Koning Johannes, uwe en Engelands Koning, is in
aantocht, als meester van dezen heeten en bloedigen dag.
de Wapenen van hen die U in een helle zilverglans voorby
trokken, keeren heden te rug, met Fransch bloed verguld
zynde. geen enkle Vederbosch, die op een Engelsche Helm
zat [p. 175] is door een Fransche Speer daar af
geslaagen. onze Vaanen keeren in dezelve handen te rug,
van welke zy ontrold wierden, toen wy uittrokken, Ja
even als een vrolyke troep Jagers, komen onze vrolyke
Engelschen alle met purperverwige handen, in het bloed
hunner Vyanden geverwt, te rug. opend uwe deuren en laat
de zegepraalers intrekken.

                 BURGER.

    Gy Herauten, wy hebben van onze Toorens uw geheel
gevecht, van den aanval tot den aftogt toe, kunnen zien;
onze scherpste oogen hebben geen voorrang of voordeel
onder uw beide Heiren kunnen bespeuren. Bloed heeft
bloed gekost, en slaagen hebben slaagen beantwoord;
sterkte was tegen sterkte, en geweld tegen geweld
gekeerd; beiden waaren gelyk gezint tegens beiden. één
alleen moet zich als verwinnaar vertoonen; zo lang beide
Heiren dus in evenwigt staan, verklaard onze Stad zich
niet voor één, maar voor beide.

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━


            ZEVENDE TOONEEL.

De beide KONINGEN komen met hun Heir van
  verschillende zyden op. De voorigen.

                JOHANNES.

    Vrankryk! hebt gy nog meer bloed te plengen?  
Spreek.  Zal de stroom onzes rechts zynen vryën loop
hebben?  zo gy hem daar langer in hinderd, zal hy zyn
ouderlyk Canaal verlaaten, en met zyn verwoede vloed uw
nabuurigen Oever overzwemmen. laat zyn Zilverwater dus
liever vreedzaam in den Oceaan voortvlieden.

             KONING PHILIP.

    Engeland! gy hebt in dit heet gevecht, geen druppel
bloed meer gespaard dan wy, zelfs hebt gy nog meer
verlooren. en ik zweer by deze hand [p. 176] die over
het Aardryk gebied, dat door deze Hemelstreek overzien
word; dat eer wy onze met recht opgevatte Wapenen
nederleggen, wy U, tegen wien wy deze Wapenen opgevat
hebben, in het stof willen nederploffen; of het getal
der dooden nog met een Koninglyk getal vermeerderen, en
de lyst die het verlies van dezen stryd verhaald, de eer
zullen verschaffen, om onder de verslaagenen ook eenen
Koning te kunnen vermelden.

             FAULCONBRIDGE.

    Hoe! Majesteit.  hoe hoog stygt uwe stoutheid als
het kostelyke bloed der Koningen in vuur gezet word! ô!
hoe voed de dood zyne vermolmde Kinnebakken met Staal!
de Zwaarden der Helden, zyn zyne Tanden en Klauwen; en
nu zwelgt hy en mest zich met Menschenvleesch, zo lang
de twist der Koningen onbeslischt blyft. Waarom staan de
Koninglyke Heiren zo onbeweeglyk?  roept tot den aanval
gy Koningen! te rug in  t bloedig Veld, gy even machtige
Vorsten! gy van vuur smeulende geesten! laat de
nederlaag van den een zyn deel, de vreede van den ander
zyn deel bewerken dat daar toe slaagen, bloed en dood
diene!

                JOHANNES.

    Voor wien verklaaren zich de Burgers van Angiers?

             KONING PHILIP.

    Spreek Burgers, wien erkent gy voor uwen Koning?

                 BURGER.

    De Koning van Engeland, zo dra wy hem kennen.

             KONING PHILIP.

    Erkend hem in ons, daar wy voor zyn recht stryden.

                JOHANNES.

    In ons, die onze eigene afgezondenen zyn, en [p. 177
] in eigen Persoon zich hier bevinden; als Heer van ons
zelve, van Angiers, en van U.

                 BURGER.

    Een grooter macht als gy, loochend dit alles: en tot
het beslischt is, besluiten wy onze bedenkingen binnen
onze gegrendelde Poorten. Voor eerst beheerscht ons de
vrees, tot dezelve door een zekeren daar voor
verklaarden Koning verydelt en afgezet zal zyn.

             FAULCONBRIDGE.

    ô Hemel! deze onwaardige Burgers van Angiers spotten
met U, gy Koningen, en staan verzekerd op hunne Wallen,
daar zy als voor een Schouwtooneel, onze Tooneelen vol
moeite en bedryven des doods aanschouwen, en met vingers
op U wyzen. laat u van my raaden, gy Koningen, weest
gelyk Jerusalems oproerigen, een tyd lang Vrienden, en
richt uwer beider Macht, vereenigt tegen deze Stad. laat
Vrankryk en Engeland hunne opgevulde Canonnen van  t
Oosten en  t Westen tegen hen richten, tot haar
ontzachverwekkend geweld de Steene ribben dezer trotsche
Stad ten gronde geworpen heeft. ik zou heden deze
onwaardige naar huis dryven, tot de weerlooze
verwoesting hen zo naakend liet als de gemeene lucht.
Wanneer dat geschied is, scheid dan uw vereenigde Macht
weder, en deeld uw vermengde Vaanen op nieuw; keert dan
aangezicht tegens aangezicht; en de eene bloedige punt
tegens den anderen; dan zal de Geluksgodin in een
oogenblik uit een dezer Vorsten, haare gelukkige
gunsteling uitkiezen; die zy de eer dezes dags toekennen
en die zy met eene grootsche zegepraal kusschen zal. hoe
gevalt U dezen wilden raad? machtige Vorsten? Smaakt hy
niet een weinig naar het staatkundige?

                JOHANNES.

    Nu, by den Hemel die over onze hoofden hangt, hy
gevalt my. Vrankryk, willen wy onze krachten vereenigen,
dit Angiers den Aardbodem gelyk maa- [p. 178] ken, en
daar na vegten wie van ons daar Koning van zal zyn? (p)

             FAULCONBRIDGE.

    Hebt gy de gevoelens van een Koning, daar gy even
als wy van deze hardnekkige Stad beleedigd zyt, zo richt
den mond van uw geschut, als wy den onzen, tegens deze
trotsche Wallen; en zo dra wy dezelve ten gronde
geworpen hebben, daag dan elkander uit om ter Helle of
ten Hemel te klimmen!

             KONING PHILIP.

    Het zy zo: maar, waar zult gy aanvallen?

                JOHANNES.

    Wy zullen van  t Westen de verderving in den boezem
dezer Stad zenden.

              AARDSHERTOG.

    Ik van  t Noorden.

             KONING PHILIP.

    Onze Donder zal van  t Zuiden eenen Hagelbui van
Kogels op deze Stad regenen.

        FAULCONBRIDGE, ter zyde.

    Welk een wyze verdeeling!  van  t Noorden naar  t
Zuiden!  Oostenryk en Vrankryk zullen elkander in  t
gezicht schieten!  men moet hen daar toe aanspooren:
kom, laat ons gaan.

                 BURGER.

    Hoord ons groote Koningen. vertoeft nog een
oogenblik, dan zal ik U een voorslag tot vreede en tot
een aanneemelyk vergelyk doen. wint deze Stad liever
zonder zwaardslag of wonden, en laat deze Oorlogslieden,
die hier als Slagtoffers uit de Keurplaatze gekomen zyn,
hun leven te rug bren-


    (p) Wat nut toch zouden deze Vorsten uit het
opvolgen van zulk eenen raad kunnen trekken, die waarlyk
door den Raadgeever, FAULCONBRIDGE, zelve by zyn echten
naam, eenen wilden raad, gënoemd word?            
VERTAALERS.


[p. 179]
gen, en op hun bed sterven. volhard niet naar hunne zin,
maar hoord my, ô Vorsten!

                JOHANNES.

    Gy kunt verder spreeken, wy zullen U aanhooren.

                 BURGER.

    Deze Infante van Spanje, de Princes Blanca, is met
Engeland zeer na vermaagschapt; overweeg de Jaaren des
Dauphins Louis, en van deze beminnenswaardige Maagd. als
wellustige Liefde naar schoonheid wil zoeken, waar kan
zy dezelve dan beter vinden, als by Blanca? als kuische
liefde naar deugd wil zoeken, waar kan zy dezelve
reinder vinden als by Blanca? als eerzuchtige liefde
eene verbintenisse met hoogen staat wil maaken in welke
aderen vloed dan een edeler bloed, dan in die van
Blanca? zo als zy is, in schoonheid, deugd en geboorte,
even zo volmaakt is ook de Dauphin in alle zyne
hoedanigheden. Is hy niet volmaakt, zo is het alleen
daarin, dat hy haar niet is; gelyk haar ook niets anders
ontbreekt  als dit een gebrek genoemd kan worden  als
dat zy niet hy is. hy is de helft van een volmaakt Man,
bestemd om door haar volmaakt te worden; en zy een
schoon gedeelte voortreffelykheid, welks volheid der
volmaaktheid in hem ligt. ô! twee zulke Zilverstroomen
maaken, als zy zich vereenigen, de Oevers daar zy zaamen
vloeijen, tot Paradyzen. en twee zodanige Oevers voor
twee zulke vereenigde Stroomen; twee zulke Paalen voor
hen, zult gy ô! Koningen! voor deze Vorstelyke Kinderen
zyn, als gy ze met elkander laat huwen. deze Verbintenis
zal meer als Batteryen over onze digtgegrendelde Poorten
vermogen, want aanstonds na dit huwelyk, zullen wy onze
deuren veel sneller openen, dan het geweld van  t kruid
dezelve kan doen openspringen, en U ingang vergunnen.
maar zonder dit Huwelyk, is deze ongestuime Zee niet
half zo doof, geen Leeuwen zo onverschrok- [p. 180] ken;
noch Bergen en Rotzen zo onbeweeglyk, noch de dood zelfs
in zyn verderfelyke woede zo onverbiddelyk, als wy om
deze Stad te verdeedigen.

             FAULCONBRIDGE.

    Dit is een waare rukwind (q) die het verrotte
gebeente des doods uit zyne Vodden uitschud. dit is
waarachtig een groot smoelwerk, dat dood en Zeën, Bergen
en Rotzen uitspuwd; dat van brullende Leeuwen zo
gemakkelyk spreekt als tienjaarige Meysjes van hunne
Schoodhondjes! welk een Constapel heeft dit moedwillig
bloed geteeld?  zyn woorden zyn enkel Canonvuur, Rook en
Donderslagen: hy geeft een dragt slagen met zyn tong:
onze ooren eeten Vygen; hy zegt geen woord, dat niet
even als een Fransche vuist, een vinnige muilpeer geeft.
ik ben, de drommel haal, nooit zo met woorden geblauwd
geworden, zedert ik myn Broeders Vader Papa genoemd heb,

                LEONOORE.

    Myn Zoon, geef dezen voorslag gehoor, maak dit
Huwelyk en geef onze Nicht eene toereikende Huwlyksgift.
Want door dezen band zult gy U thans wankelend recht op
de Kroon, zo vast maaken, dat deze groene boef geen Zoon
hebben zal, om het bloed tot rypheid te brengen, dat een
machtige vrucht belooft. ik zie iets twyffelachtigs in
Philips oogen. zie, hoe zy elkander toe fluisteren. vat
hen op dit oogenblik, daar hunne zielen voor deze
eerzucht nog vatbaar zyn; op dat hunnen yver, die
tegenwoordig door den lugtigen adem der gebeden, des
medelydens, en der rouwe ontdooid is; niet weder
verkoele en als voorheen bevriezen mooge. (r)


    (q) Voor Stay kan men voeglyker Flaw, lezen.       
    JOHNSON.
    (r) Dit is een buitengewoone Metaphora: daar [p.
181n] anders de yver gemeenlyk als eene hitte
voorgesteld word, en men veeltyds zeide: ,, zy brand en
koeld zich af. laat hem SHAKESPEAR bevriezen en
ontdooijen.             JOHNSON.


[p. 181]

                 BURGER.

    Waarom antwoorden geene der twee Koningen, op den
goedwilligen voorslag van onze bedreigde Stad?

             KONING PHILIP.

    Spreek gy eerst Engeland, wyl gy deze Stad het
eerste aangesprooken hebt.  wat zegt gy?

                JOHANNES.

    Als de Dauphin, uw Koninglyken Zoon, in dit boek der
Schoonheid lezen kan. Ik bemin; dan zal zy de
Huwlyksgifte eener Koningin hebben. want Anjou,
Touraine, Maine, Poitiers, en alles wat  deze belegerde
Stad uitgezonderd  op deze zyde des Meirs, onze Kroon en
Heerschappy onderworpen is, zal haar bruidsbed
vergulden, en haar in titels, eer en waardigheden zo ryk
maaken, als zy in geboorte, opvoeding en schoonheid,
alle andere Prinsessen den voorrang betwist.

             KONING PHILIP.

    Wat zegt gy, Jongeling?  zie de Prinses in  t
aangezicht.

                 LOUIS.

    Ik doe het, myn Vorst, ik vind in haare oogen eene
zeldzaame verschyning: myn eigen schaduwe is in haare
oogen afgebeeld. die wel is waar, alleen de schaduwe van
uwen Zoon is, maar echter een Zon word, en uwen Zoon tot
eene schaduwe maakt. ik verzeker U ik beminde my zelve
nooit als nu, daar ik my zelf op de vleijende Tafel van
uwe oogen afgebeeld vinde.
            (Hy spreekt stil met Blanca.)
[p. 182]

             FAULCONBRIDGE.

    Op de vleijende Tafel uwer oogen afgebeeld!  aan de
toornige rimpelen van haar voorhoofd opgehangen, en in
haar harte gehuisvest!  hy merkt dat hy een Verrader der
Liefde is. het is alleen schaade, dat zulk een elendige
Gast als hy is, in het herte van zulk een Maagd
afgebeeld, opgehangen en gehuisvest zal zyn!

                 BLANCA.

    Myn Ooms wil is in dit stuk de myne. ziet hy iets
aan U dat hem bevalt; zo kan ik dat iets, dat zyn
welgevallen veroorzaakte zeer ligt in mynen wille
overdraagen; of om eigenlyker te spreeken, als gy wilt,
zo kan ik myne liefde daar ligt toe dwingen. Zonder U
voor  t overige, myn Prins, over al het geene dat ik
beminnenswaardig aan U zie, te vleijen, wil ik slegts zo
veel zeggen: dat ik niets aan U zie, dat, schoon de
praatzucht zelfs rechter was, eenigen haat zou waardig
zyn.

                JOHANNES.

    Wat zeggen deze jonge Lieden? wat zegt gy myn Nicht?

                 BLANCA.

    Dat uwe Eer U verbind om alles te doen, wat uw
wysheid U zal gelieven te bevelen.

                JOHANNES.

    Zo vraag ik U, Prins Dauphin, of gy deze Prinses
kunt beminnen?

                 LOUIS.

    Vraag my eerder, of het my mooglyk is haar niet te
beminnen, want ik bemin haar in den hoogsten graad.

                JOHANNES.

    Dan geef ik U de vyf Provintien. Volgnessen,
Touraine, Maine, Poitiers en Anjou, met haar; en
bovendien dertigduizend Mark Engelsch geld: zo Philip
van Vrankryk daar mede te vreeden is, zo beveel uw Zoon
en uw Dochter elkander de handen te geeven.
[p. 183]

             KONING PHILIP.

    Wy zyn volkomen te vreeden; jonge Prins en Prinses,
vereenigd uwe handen.

              AARDSHERTOG.

    En ook uwe lippen; want ik erinner my nog, dat ik zo
deed, toen ik de eerstemaal verloofd wierd.

             KONING PHILIP.

    Nu, gy Burgers van Angiers, opend uwe deuren, om de
vriendschap in te laaten, die gy gesticht hebt, op dat
dezen Echt zonder vertoeven in Sint Maria s Capel kan
voltrokken worden. Is Constantia niet onder dezen hoop?
zy is daar zekerlyk niet onder, haare tegenwoordigheid
zou deze nieuwgeslootene trouw een sterken hindernis in
den weg gelegd hebben. waar is zy, en haar Zoon? wie kan
het my zeggen?

                 LOUIS.

    Zy zit vol treurigheid en ongenoegen in uw
Majesteits Tent.

             KONING PHILIP.

    En deze verbintenis die wy getroffen hebben, zal
haare zwaarmoedigheid, by myn eer, weinig verzachting
geeven. Ach! Broeder van Engeland, hoe kunnen wy deze
Vorstelyke Weduwe te vreede stellen? ter verdeediging
van haar recht, zyn wy gekomen; en de Hemel weet, hoe wy
ons, tot ons eigen voordeel, op een andere zyde gedraaid
hebben.

                JOHANNES.

    Wy zullen alles goed maaken; als wy den Jongen
Arthur tot Hertog van Bretagne en Graaf van Richmond
benoemen, en hem bovendien tot Heer van deze schoone
ryke Stad maaken. roep Lady Constantia. Leid haar op  t
spoedigste tot deze plechtigheid in. vervullen wy
terstond de geheele maat van haar wille, zo zullen wy
haar toch eenigermaate bevreedigen, daar wy ten minste
haar
[p. 184]
droefheid besnoeijen. Laat ons heden tot deze
onvoorziene plechtigheid geen tyd verliezen.

                                 (Zy gaan heen.)


━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━


             AGTSTE TOONEEL.

         FAULCONBRIDGE, alleen.

    Dolle Waereld! dolle Koningen! dol vergelyk!  
Johannes, om Arthur zyn recht in  t geheel te beneemen,
begeeft zich eensdeels vrywillig; en Vrankryk, dien het
geweeten zyn Wapens aangordde, door de yver en
Christelyke Liefde, als Gods eigen Wapendraager, in  t
Veld gevoerd, luisterde deze veranderaar der voorneemens
in  t oor, om deze doortrapte Duivel, deze Makelaar die
de eerlykheid steeds den hals breekt; deze Meineedige,
die alle Menschen vervoerd; Koningen, Bedelaars, Ouden
en Jongen, en die de Maagden zelfs, die arme Schepsels
die anders niets uiterlyks te verliezen hebben als het
woord Maagd, ook daarom bedriegt, deze Heer met zyn glad
gezicht, de kittelende eigenbaat  de eigenbaat die de
geheele Waereld uit haar natuurlyken loop brengt, die zy
anders neemen zoude. en even dit voordeel, deze laage
aan zich trekkende verstoorder des evenwigts, deze
dryfveer der beweeginge, deze eigenbaat, brengt ze uit
alle onverschilligheid, uit alle richting, voorneemen,
loop en doelwit; en even dit overwigt dezer eigenbaat,
dezer Koppelaar, dezer onderhandelaar, dezes alles
veranderenden Woords, heeft zich op de buitenzyde van
het oog des wankelmoedigen Konings van Vrankryk gezet,
en hem van de hulp, die hy zelfs voorgenomen had om te
bewyzen, van eene reeds beslootene stryd vol eere, tot
een hoogst beschimpingswaardige en lafhartige vreede
getrokken  en waarom veracht ik deze eigenbaat?  om dat
hy tot hier toe nog niet [p. 185] om my gedobbeld heeft!
niet, als of ik de sterkte heb, om myn vuist toe te
drukken, als zyn schoone Engel (s) myne vlakke hand
begroeten wilde; maar om dat myn hand tot hier toe nog
in geene verzoeking gebracht is, en gelyk een arme
Bedelaar op de Ryken smaald. wel aan dan, zo lang ik een
Bedelaar ben, wil ik schimpen en zeggen: ,, daar is geen
grooter zonde als ryk te zyn; en ben ik eens ryk, zo zal
ik deugd stellen in te zeggen: ,, daar is geen grooter
ondeugd als behoeftigheid. Als Koningen zelfs hunnen Eed
uit eigenbaat verbreeken, weest gy dan, ô Gewin! myn
God, want U zal ik dienen.


    (s) De Munt daar Engelen op gestempeld waaren.


      Einde van het Tweede Bedryf.

                     Continue

[p. 186]


              DERDE BEDRYF.

             EERSTE TOONEEL.

  Het Tooneel verbeeld de Tent van den
          Koning van Vrankryk.

     CONSTANTIA, ARTHUR, SALISBURY.

               CONSTANTIA.

Gegaan om zich te verbinden?  gegaan om vreede te
zweeren?  valsch bloed met valsch bloed vereenigd!  
gegaan om Vrienden te worden?  Louis zal Blanca hebben,
en Blanca deze Landen?  dit is onmoogelyk; gy hebt
onrecht gehoord, onrecht gesprooken; bezin U; verhaald
het nog eens  het kan niet zyn, gy zegt alleen het is
zo. Ik ben verzekerd dat gy de waarheid spaard; want uw
woord gelykt slegts de ydele wind van een gemeen Man.
geloof my, Vriend; ik geloof U niet: ik heb den Eed eens
Konings voor het tegendeel. gy zult daar voor gestraft
worden om dat gy my zulk een schrik hebt aangejaagd;
want ik ben krank, en ligt in vreeze te zetten; ik ben
van smarte ter neder gedrukt, en vol onrust, ben een
Weduwe zonder Man, de schrik onderworpen, ben een Vrouw
tot vreeze gebooren; en schoon gy nu bekende dat gy
gespot had, zo kan ik doch myne in onrust gebrachte
levensgeesten, zo aanstonds niet weder gerust stellen;
maar zy zullen den geheelen dag sidderen en grillen. wat
wilt gy met uw hoofdschudden zeggen? waarom ziet gy
mynen Zoon zo droevig aan? waarom ligt gy uwe hand op uw
borst? waarom houd uw oog de traanen te rug, gelyk een
zouten Stroom die over zyn Oevers treden wil? zyn deze
zwaarmoedige zuchten bevestigers uwer woorden?  als zy
dat [p. 187] zyn, zo herhaal uw gantsch verhaal niet,
maar zeg slegts dit enkle woord, of uw verhaal waarheid
is.

               SALISBURY.

    Zo waar, als gy oorzaak hebt den geenen voor valsch
te houden, die aan de waarheid van myn gezegde schuldig
zyn.

               CONSTANTIA.

    ô! Indien gy my leerd om dit hartenleed te gelooven,
zo leerd ook dit hartenleed my te dooden, en laat geloof
en leven dus op elkander los gaan, als de woede van twee
vergrimde Mannen die in het oogenblik dat ze op elkander
aandruischen, vallen en sterven. Louis verbind zich met
Blanca?  ô! Jongeling! wie zyt gy dan?  Vrankryk vriend
met Engeland?  wat word  er dan van my?  ga Vriend, ik
kan uw aanzien niet verdraagen; deze tyding heeft U tot
een hatelyk Man voor my gemaakt.

               SALISBURY.

    Wat heb ik dan anders voor onheil aangericht, als
het onheil gemeld dat anderen aangericht hebben.

               CONSTANTIA.

    En dit onheil is in zich zelve zo verschrikkelyk,
dat het alle die geenen heilloos maakt, die daar van
spreeken.

                 ARTHUR.

    Ik bid U Moeder, wees te vreeden.

               CONSTANTIA.

    Waart gy, die my te vreeden wilt stellen, haatelyk,
wanstallig en een schande voor uw Moeders ligchaam; vol
vlekken en stekelachtige vinnen; lam, gek, pokkig,
zwart, mismaakt, met haatelyke zweeren bedekt; dan zoude
ik het niets achten en my te vreede stellen; want dan
zou ik U niet beminnen; dan zoud gy uw hooge geboorte
niet waardig zyn, noch een kroon verdienen. maar gy zyt
schoon; ja de Godinne der natuur en des geluks hebben
zich, ô waardig Jongeling! by uwe geboor- [p. 188] te
vereenigd om U groot te maaken. hoe de natuur U begaafd
heeft, gy kunt met Leliën en half ontlooken Roozen om
den voorrang stryden. maar de Geluksgodin.  ô! zy is
bestooken, omgepraat, en voor ons afkeerig gemaakt! zy
bedryft heden echtbreuk met uwen Oom Johannes, en heeft
met haar gouden hand Vrankryk overgehaald om de eer der
bepaalde heerschappy in  t stof te treden; en heeft zyn
Koninglyke Majesteit tot koppelaarster voor hun beider
Majesteiten gemaakt? Vrankryks Koning is Koppelaar
tusschen de Geluksgodin en Koning Johannes: tusschen de
verliefde Geluksgodin en den Rover Johannes!  zeg my
goede Vriend, is de Franschman niet meinëedig?  
vergiftig hem met woorden, of gaat uw weg; en laat het
by deze smarte alleen, die ik alleen draagen moet.

               SALISBURY.

    Vergeef my Mevrouw! ik durf niet zonder U by den
Koning te rug komen.

               CONSTANTIA.

    Gy durft; gy zult; ik wil niet met U gaan; ik wil
myne smart leeren stoutmoedig te zyn; want smart is
stoutmoedig, en maakt zyn bezitter trots. (t) tot my en
tot de hoogheid myner groote smarten mogen de Koningen
komen en zich vergaaderen; want myn smart is zo groot,
dat


    (t) In het Blyspel, VEEL GEWELD OM NIETS zegt HERÔ S
Vader, die door haare ontëering neêrslachtig is: ,, dat
hy zodanig door smart overweldigd is, dat men hem aan
een draad leiden kan. hier doet de smart juist de
tegengestelde werking; en echter volgt de Dichter in
beide gevallen de natuur. de benauwtheid maakt de Zielen
zwak, zo lang zy nog door hoop gevoed word; ze maakt
dezelve sterk als de vertwyffeling haar doet bevriezen.
            JOHNSON.


[p. 189]
niets als de onwrikbaare Aarde hem ondersteunen kan.
hier zit ik in myne angste; hier is myn Troon; zeg de
Koningen dat zy komen, en zich voor hem nederbuigen (u).

               (Zy zet zich op den grond neder.)


━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━


             TWEEDE TOONEEL.

 JOHANNES, KONING PHILIP, LOUIS, BLANCA,
  LEONOORE, FAULCONBRIDGE, AARDSHERTOG.

             KONING PHILIP.

    Het is waar, schoone Dochter; en deze gezegende dag
zal voor eeuwig in Vrankryk gevierd worden. dezen dag
feestelyk te maaken, houd de glorieryke Zon in haaren
loop in, en speelt den Alchimist, (v) terwyl zy door den
glans van haare flonkerende oogen, de maagere,
klomperige Aarde in glinstrend goud veranderd. de
Jaarlyksche omloop, die deze dag wederbrengt, zal hem
altoos als een feestdag sieren.

    CONSTANTIA, (terwyl zy opstaat.)

    Een ongelukkige dag, en geen feestdag!  wat heeft
die dag verdiend? wat heeft hy gedaan dat hy met gouden
letteren onder de Heilige dagen in de Almanach gesteld
zal worden? neen,


    (u) Hier was in de oude uitgaave het Slot van het
Tweede Bedryf; THEOBALD veranderde met recht deze
Afdeeling, en onthief daar door de bekommering van
eenige Kunstrichters, die hier eene in  t oog loopende
gaaping vonden. Hy verklaart zich hier over in eene
wydloopige aanmerking.
    (v) MILTON heeft deze gedachten ontleend: PARADYS
VERLOOREN B. III. . when with one virtuous touch, Th 
arch..... chemic sun &c.


[p. 190]
werp hem veeleer uit de week uit; dezen dag van schande,
der onderdrukking, en des meinëeds. of, zo hy moet
blyven staan, zo mogen zwangere Vrouwen bidden, dat
hunne Baarmoeder dezen dag niet ontbonden word, op dat
geene ongelukkige geboorte hunne hoop verydele! slegts
op dezen dag moeten de Zeevaarende voor Schipbreuk
vreezen; en nooit moet een koop gebrooken worden, dan
die op dezen dag gemaakt is. (w) alles wat op dezen dag
aangevangen word, neem een ongelukkig einde! Ja de
getrouwheid zelve verander zich in valschheid en bedrog!

             KONING PHILIP.

    Waarlyk Mevrouw, gy hebt geen oorzaak, het blyde
voorval van dezen dag te verwenschen. heb ik U myn
Majesteit niet ten onderpand gegeeven?

               CONSTANTIA.

    Gy hebt my met een valsche naargemaakte Majesteit
bedroogen, die men by genomene Proeven voor onëcht
erkend. gy zyt meinëedig. Gy komt gewapend om myner
Vyanden bloed te plengen, en gy vermengt en versterkt
het met het uwe. (x) de stoutmoedige begeerte naar
stryd, en de edele Krygszuchtige toorn is in vriendschap
en geblankette vreedzaamheid verkoeld; en onze
onderdrukking is tot het Zegel van deze Verbindtenis
gebruikt. Wapend! wapend U, ô Hemel tegen dezen
meinëedigen Koning! een Weduwe roept: weest gy ô! Hemel
myn Gemaal! laat de uuren van dezen heilloozen dag zich
in geen


    (w) In de oude Engelsche Almanachken waaren ook
onder anderen de dagen aangetekend, wanneer het goed
koopsluiten was.             STEEVENS.
    (x) In  t oorspronkelyke: but now in ARMS; eene
Zinspeeling op het voorheen voor wapen, thans voor
omarming gebruikte woord,


[p. 191]
vreede sluiten; maar zend voor Zonnen ondergang nog
gewapende Tweedracht tusschen deze trouwlooze Koningen!
hoor my! Ach! hoor my!

              AARDSHERTOG.

    Constantia, wees te vreeden.

               CONSTANTIA.

    Oorlog! Oorlog! geen Vreede!  Vreede is een Oorlog
voor my!  ô! Limoges! ô! Oostenryk! (y) gy doet dezen
eedlen roof, daar gy mede praalt, schande aan! gy
lafhartige, elendige, vertzaagde! gy kleine Held, groot
in laagheid, en slegts sterk wanneer gy U, agter de
sterkste party verbergt! gy Ridder der Geluksgodin, die
nooit vecht als die ongestadige Juffer niet naast U
staat, en voor uwe zekerheid borg is; ook gy, zyt
meinëedig, en vleid de Grooten! welk een dwaas zyt gy,
welk een hoogvliegende dwaas; te praalen, te stampen, en
te zweeren om myn party te houden: gy koudbloedige
Slaaf! hebt gy niet als een donderslag aan myne zyde
gesprooken? Gezwooren dat gy de Wapenen voor my wilde
voeren; en my aangemaand, myn noodlot uw geluk en uw
sterkte toe te vertrouwen?  en nu treed gy ook tot myne
Vyanden over?  gy, een Leeuwenhuid draagen?  weg daar
mede: schaam U, en hang een Kalfsvel (z) om deze
eerlooze schoudren!


    (y) In den Persoon des AARDSHERTOGS van OOSTENRYK,
heeft de Dichter de twee bekende Vyanden van RICHARD
vereenigt. LEOPOLD, HERTOG van OOSTENRYK, wierp hem in
de Gevangenis, by een voorafgaanden Veldtocht; maar de
Vesting Chalus, voor welke hy viel, behoorden aan
VIDOMARN, Hertog van Limoges.  ik heb deze aanmerking,
benevens eenige andere ophelderingen te danken aan mynen
Vriend HENRY BLAKE, Esq.             STEEVENS.
    (z) Toen men in groote Familien nog Narren of [p.
192n] Potzemaakers hield, droegen dezelve, ter
onderscheiding, een Rok van Kalfsvellen, die den knoop
op den rug hadden.


    In Ierland heeft men deze gewoonte nog; en de Nar in
de mommeryën om Kerstyd, draagt altyd een Kalfsvel of
een Koehuid.             STEEVENS.


[p. 192]

              AARDSHERTOG.

    ô! Dat moest my eens een Man zeggen!

             FAULCONBRIDGE.

    En hang een Kalfsvel om deze eerlooze schoudren!

              AARDSHERTOG.

    Onderstaat U niet, zulks te zeggen Schurk, als uw
leven U lief is!

             FAULCONBRIDGE.

    En hang een Kalfsvel om deze eerlooze schoudren!

              AARDSHERTOG.

    Ik dacht dat Richards stoutheid en Richards val, een
waarschouwing moest zyn om U allen af te schrikken.

             FAULCONBRIDGE.

    Schrikkelyke woorden!  hoe beeven al myne leden!  
myn Vaders vyand in myn Vaders roof gehuld!  hoe
fluisterd my Alekto in  t oor! talm niet, Richard! sla
den onwaardigen ras ter neder; ruk hem dit
onvergelyklyke Eereteken af; het gedenkteken van den
Triumph uwes Vaders over de wilden.  wapen U slegts,
Verrader, die zulk een roem niet toebehoord; want by
zyne ziele, ik zweer by myns Vaders ziel! dat ik geen
tweemaal de Zon wil zien opgaan, voor ik dit zegeteken
van uw rug getrokken, en U het harte daar voor
gespleeten heb, dat gy U onderstond, zo lang te draagen!
[p. 193]

                JOHANNES.

    Houd op; uwe redenen mishaagen ons, gy vergist U
geheel en al.

             KONING PHILIP.

    Daar komt de heilige Gezant van den Paus.

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━


             DERDE TOONEEL.

         PANDULPHO. De voorige.

                PANDULPH.

    Heil zy U, gezalfde Stadhouder des Hemels! aan U
Koning Johannes is myn heilig Gezantschap gericht. Ik
Pandulpho, Kardinaal van Milano, en Gezant van
Innocentius, vraag U in zynen naam, op uw geweeten,
waarom gy de voorrechten der Kerk; onze heilige Moeder,
zo openbaar overtreed, en den verkoozen Aardsbisschop
van Canterbury Stephen Langton, zo opzettelyk en
geweldaadig van zyne heilige bezitting te rug stoot? zie
daar, wat ik U uit naam van den genoemden heiligen Vader
Innocentius, vraagen moest.

                JOHANNES.

    Welk een aardsche Macht kan den vryën mond eens
gewyden Konings tot reden dwingen? (aa) gy kunt U op
geen slegter, onwaardiger, en belagchelyker gezag
beroepen, om myn antwoord te hooren, dan op dat van den
Paus. zegt hem dit en voeg  er in Engelands naam nog by,
dat wy nooit zullen toestaan, dat een Italiaansche
Priester Tien-


    (aa) Ten tyde dat dit geschreeven wierd, daar de
Engelsche met den Pauselyken Stoel Twisten, moet dit
Tooneel veel indruk gemaakt hebben. diergelyke
Zinspeelingen op de omstandigheden van die tyden, zyn by
onzen Dichter in menigte, en veele derzelve noch
onaangemerkt.             JOHNSON.


[p. 194]
dens of Tollen in ons gebied zal trekken; maar als wy in
ons Ryk naast den Hemel het Opperhoofd zyn, zo willen wy
ook alleen onder dezen grooten Opperheer staan, zonder
de hulp eener sterfelyke hand. Zeg dit den Paus; met ter
zyde stelling van allen eerbied tegen hem en zyn
aangemaatigd gezag.

             KONING PHILIP.

    Broeder van Engeland, gy lasterd terwyl gy dit zegt.

                JOHANNES.

    Schoon gy en alle Koningen der Christenheid U van
dezen Priester, die zich met alles bemoeid, op zulk eene
wys laat misleiden, dat gy een vloek vreest die zich met
geld laat afkoopen; en door de verdiensten van elendig
goud, stof en onkruid, de vervalschten aflaat van een
mensch koopt, die by dezen handel de aflaat zich zelve
afkoopt; alschoon gy en alle overige U zo grof bedriegen
laat, dat gy eenen schynheiligen Goochelaar met
inkomsten wild overhoopen; zo heb ik alleen toch moed,
my tegen den Paus aan te zetten, en zyne Vrienden voor
myne Vyanden te houden.

               PANDULPHO.

    Zo zyt gy dan, uit kracht van het rechtmaatige
geweld dat ik heb, met den vloek en ban der Kerk
belaaden! gezegend zal hy zyn, die zich tegen zyn
leenpligt, tegen een Ketter verheft; Ja de hand zal
verdienstelyk genoemd en als heilig geëerd worden, die
door een geheim middel, U het vervloekte leven beneemd.

               CONSTANTIA.

    ô! Sta my toe, dat ik myn vloek eenige oogenblikken,
met Romes vloek vereenige. Goede Vader Kardinaal, zegt
Amen op myne zwaare vloeken; want zonder myn onrecht te
smaaken, heeft geen tong kracht genoeg om hem recht te
vloeken.
[p. 195]

               PANDULPHO.

    Mevrouw! ik heb bevel en volmacht om hem te vloeken.

               CONSTANTIA.

    Dat heb ik tot myne vloeken ook. als de wetten geen
recht verschaffen, dan is het wettig dat de wet geen
onrecht verhinder. De wet kan myn Zoon zyn Koningryk
niet geeven; want die, die zyn Koningryk in handen
heeft; heeft ook de wet in handen. daar nu de wet zelfs
volkomen onrecht is, wie kan de wet myner tonge dan
verbieden te vloeken? (bb).

               PANDULPHO.

    Philip van Vrankryk, zo gy zelfs niet in den Ban
wilt vervallen, moet gy de hand van dezen Aardsketter
laaten vaaren, en hitzen de geheele macht van Vrankryk
tegen hem op, als hy zich anders niet voor Rome wil
nederbuigen.

                LEONOORE.

    Word gy bleek Vrankryk?  laat uw hand niet vaaren.

               CONSTANTIA.

    Verhoed het, ô Duivel! dat Vrankryk niet verander ,
en door de terugtrekking zyner hand, de Hel een Ziel
verlieze!

              AARDSHERTOG.

    Koning Philip, geef den Kardinaal gehoor,

             FAULCONBRIDGE.

    En hang een Kalfsvel om zyne eerlooze schoudren.


    (bb) Mogelyk is dit eene Zinspeeling op den Bul
tegen Koningin ELIZABETH; ook, daar men niet kan
bewyzen, dat dit stuk, zo als het thans is, voor Koning
JACOBS Regeering vervaardigd wierd, kan men
onderstellen, dat het even na de Pauslyke Zamenzweering
vertoond is. Ik heb een Spaansch Boek gezien, waar in
GARNET, FRANX en andere Oproermaakers onder de Heiligen
geteld wierden.
            JOHNSON.


[p. 196]

              AARDSHERTOG.

    Zeer goed, Schurk, ik noet thans deze beledigingen
verdraagen, wyl.....

             FAULCONBRIDGE.

    Uw broek wyd genoeg is, om ze te draagen.

                JOHANNES.

    Wat zegt Koning Philip tegens den Kardinaal?

               CONSTANTIA.

    Wat kan hy anders als den Kardinaal zeggen?

                 LOUIS.

    Bedenkt U, Vader, het komt daarop aan, of gy U den
zwaaren vloek van Rome, of het ligte verlies van
Engelands vriendschap onderwerpen wilt, kies het minste
kwaad,

                 BLANCA.

    Dat is Romes vloek.

               CONSTANTIA.

    Sta vast, Louis; de Duivel verzoekt U hier in de
gedaante van eene ontkleedde Bruid.

                 BLANCA.

    Constantia spreekt niet volgens haar geloof en
vertrouwen (cc) maar volgens haare behoeftigheid.

               CONSTANTIA.

    ô! Als gy myne behoeftigheid wegneemt, die haar
leven enkel door de dood van myn vertrouwen behoud; zo
volgt noodzaakelyk; dat myn vertrouwen door den dood
myner behoeftigheid weder herleven zal. Vertrapt dus
myne behoeftigheid, op dat myn vertrouwen zich weder
verheffe; houd myne behoeftigheid verheven, dan word myn
vertrouwen vertreden.

                JOHANNES.

    De Koning is ongerust en geeft geen antwoord.


    (cc) Faith word hier en in de volgende reden, in de
dubbele beduidenisse van geloof en vertrouwen, gebruikt.
            VERTAALERS.


[p. 197]

               CONSTANTIA.

    ô Verwyder U van hem, en antwoord recht!

              AARDSHERTOG.

    Doet dat: Koning Philip: hang niet langer in
twyffel.

             FAULCONBRIDGE.

    Hang niets, als een Kalfsvel; gy minzaame Botterik.

             KONING PHILIP.

    Ik ben geheel in verwarring, en weet niet wat ik
zeggen zal.

               PANDULPHO.

    De verwarringe zal nog grooter zyn, wanneer gy in
den Ban gedaan en vervloekt word.

             KONING PHILIP.

    Goede en eerwaardige Vader, steld U eens in myn
plaats, en zeg my wat gy doen zoud. Deze Koninglyke hand
en de myne, zyn even te saamen gevoegt, en eene
innerlyke vereeniging onzer zielen, is, door eene
plechtige verbintenis, en de geheiligde kracht eener
deugdzaame Eedzweering, onverbreekelyk gemaakt. de
laatste adem die wy in adem veranderden, was
vastgezwooren trouw, vreede, vriendschap, en oprechte
liefde tusschen ons en onze Koningryken. en onmiddelyk
voor deze vreedessluiting, niet langer als dat wy ter
bezweering derzelve de handen konden wasschen, waaren
zy, dit weet de Hemel! nog met de verw van Menschenbloed
bevlekt, waar mede de wraak den schrikkelyken twist der
vertoornde Koningen verwde. en zouden nu deze handen die
eerst zo nieuwlings van bloed gewasschen, eerst zo kort
in liefde te saamen gevoegt zyn, die op beide zyden zo
sterk is; zouden die deze vriendschaps band weder los
rukken? met de trouw naar welgevallen handelen? met den
Hemel spotten? zullen wy zulke onbestendige kinderen van
ons zelve maaken, dat wy terstond weder de eene hand van
de ander te rug trekken? de gezwooren trouw weder af- [
p. 198] zweeren? zal het Bruidsbed der lagchende Vreede
van den bloedigen Oorlog betreden worden? en zullen wy
de inneemende trekken der oprechte redelykheid in
onbeschaamde ligtzinnigheid veranderen? ô heilige Man,
myn eerwaarde Vader, dat moet nooit geschieden! bedenkt,
raad, beveeld ons, naar uw vroome denkwyze, eenen
anderen en zagter weg en dan zullen wy ons gelukkig
achten uw wil te vergenoegen en Vrienden te blyven.

               PANDULPHO.

    Iedere vorm is onvormbaar, iedere weg een dwaalweg,
zo hy de vriendschap met Engeland niet wederstaat. dus,
ter Wapen! weest de verdeediger onzer Kerk; of laat de
Kerk onze Moeder, haaren vloek over U uitspreeken; den
vloek eener Moeder over haaren wederspannigen Zoon.
Vrankryk, het was beter een Slang by uwe tong, een 
opgeslooten Leeuw by zynen moorddaadige klaauw, een 
hongerige Tyger by zyne tanden te houden, als deze hand
in Vriendschap te houden, die gy houd.

             KONING PHILIP.

    Ik kan myn hand wel, maar myn Eed niet te rug
trekken.

               PANDULPHO.

    Dus maakt gy de pligt tot Vyandin der pligt; en
steld als in een Burgerkryg, Eed tegen Eed, en beloften
tegen beloften. ô! laat uw eerste gelofte die gy den
Hemel gedaan hebt, om een beschermer onzer Kerk te zyn,
ook het eerste vervuld worden. wat gy zedert gezwooren
hebt, is tegen U zelf gezwooren, en kan niet door U
zelfs voltrokken worden; want als gy gezwooren hebt
onrecht te doen; bestaat dan het onrecht niet daarin,
dat gy uw Eed getrouwelyk volbrengt? en als gy hem niet
volbrengt, zo hem te houden onrecht is, zo kunt gy uwen
pligt niet beter vervullen, als dat gy hem niet houd. in
dit geval is het rechtmaatigste tweemaal onrecht te
doen; het [p. 199] schynt onrecht; maar dit onrecht word
daar door weder een recht; en ontrouw heelt ontrouw,
gelyk vuur het vuur dat in de aderen van een Mensch
gebrand is, verkoeld. het is de Godsdienst die ons
verbind gezwoorne beloften te houden; maar gy hebt
tegens den Godsdienst gezwooren. gy zwoer by iets tegen
het welke gy zwoer, en maakt een Eed tot zekerheid uwer
trouwe tegens eenen Eed. als gy altoos zeker over de
rechtmaatigheid uwes Eeds wilt zyn, zo zweer altoos niet
meinëedig te zullen zyn. hoe bespottelyk is het anders
te zweeren! gy echter zwoerd alleen meinĕedig te zyn, en
zyt meinĕedig als gy houd het geen gy gezwooren hebt. uw
laatsten Eed dien gy tegen den eersten gezwooren hebt,
is dus een Oproer tegens U zelve, en gy kunt nooit een
beter Zegepraal daar van afdraagen, als dat gy uw Ziel
tegen deze ydele duizelige ingeeving wapend, waar toe
ons gebed, als gy het wilt aanneemen, U zal bystaan. zo
niet, zo weet dat onze vloeken U treffen zullen, en
zelfs zo zwaar, dat gy niet vermoogend zult zyn, om
dezelve af te schudden; daar gy onder haaren zwaaren
last sterven zult.

              AARDSHERTOG.

    Oproer! klaare Oproer!

             FAULCONBRIDGE.

    Zal het dan niet geschieden? zal geen Kalfsvel U den
mond stoppen?

                 LOUIS.

    Vader! te veld! te veld!

                 BLANCA.

    Op uw Trouwdag? tegen het bloed daar gy U mede
verbonden hebt? hoe! moeten vermoorde Lieden onze Vesten
bewoonen? zullen geweldmaakende Trompetten, en luid
donderende Trommelen, het geluid der Helle, het teken
tot onze plechtigheid geeven?  Ach! hoor my, myn Gemaal!
 ô Hemel, hoe nieuw is dit woord
[p. 200]
in mynen mond!  zelfs om deze naamswille, die myn tong
nooit voorheen uitsprak, bid ik U op myne Kniën, vat de
Wapens niet op tegens mynen Oom.

               CONSTANTIA.

    ô! Op myne Kniën, van het knielen reeds verhard, bid
ik U, gy deugdlievende Dauphin; wend uwe van den Hemel
bewerkte wraak niet af!

                 BLANCA.

    Thans zal ik zien of gy my bemind  welk een naam kan
meer by U gelden, dan die van Gemalin?

               CONSTANTIA.

    Die, welke hem en U verheven houd, zyne Eer!  ô! uw
Eer Louis! uw Eer!

                 LOUIS.

    Ik ben verbaast myn Vorst, dat gy zo koel kunt zyn,
daar zulke gewigtige zaaken uw besluit afvorderen.

               PANDULPHO.

    Ik zal een vloek over zyn hoofd uitspreeken.

             KONING PHILIP.

    Dat is niet noodig.  Engeland ik val van U af.

               CONSTANTIA.

ô! Edle wederkeering der verbannen Majesteit!

                LEONOORE.

    ô! Schandelyke vervoering der Fransche
onbestendigheid!

                JOHANNES.

    Vrankryk, op dit oogenblik zal U dit oogenblik nog
berouwe!

             FAULCONBRIDGE.

    De oude Graauwbaart, de Tyd, die kaalkoppige Koster
en Klokkeluider, richt die zich naar hem?  nu ja, dan
zal het Vrankryk berouwen.
[p. 201]

                 BLANCA.

    De Zon word met bloed bedekt, vaar wel schoonen dag!
 waar is de party met welke ik gaan moet? ik sta
tusschen beide; ieder Heir heeft eene hand, ik vat
beide, en zy rukken my in hunne woede van elkander en
verscheuren my. myn Gemaal ik kan niet bidden dat gy
verwinnen moogt; myn Oom ik moet noodzaakelyk om uw
verlies bidden: myn Vader, ik kan het geluk niet aan uw
zyde wenschen; Grootmoeder ik hoop niet dat uwe wensch
verhoord worde. geen party kan zegepraalen, zonder dat
ik daar by verlies; het verlies is reeds bepaald, eer
het Spel nog begint.

                 LOUIS.

    Blanca, volgt my, op my rust uw geluk.

                 BLANCA.

    Daar myn geluk leeft, daar sterft myn leven.

                JOHANNES.

    Ga heen Neef, en breng ons volk te saamen. (
Faulconbridge vertrekt.) Vrankryk, ik brand van een 
vlammenden toorn, van eene woede, wiens hitte niets als
bloed, als het kostbaare bloed lesschen kan.

             KONING PHILIP.

    Uwe woede zal U verteeren, en gy zult tot assche
branden, eer ons bloed dit vuur lesschen zal; neemt U in
acht; gy zyt in groot gevaar.

                JOHANNES.

    Niet meer als die my dreigt. Ter Wapen! laat ons
spoeden!

                                (Zy vertrekken.)


━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━

[p. 202]


           VIERDE TOONEEL (*)

   Het Tooneel verbeeld een Slagveld,

        (Krygsgerucht, Gevecht.)

  FAULCONBRIDGE, met het Hoofd van den
       AARDSHERTOG van OOSTENRYK.

    Nu, waarachtig! deze dag is ontzachgelyk heet! daar
zweeft een Duivel in de lucht, en schud onheil
nederwaarts. ligt gy hier, Oostenryks kop!  dus heeft
Konings Richards Zoon zyne beloften vervuld, en de
onsterffelyke ziel zyns Vaders, het bloed van Oostenryk
ten doodenöffer gebracht!

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━


             VYFDE TOONEEL.

       JOHANNES. ARTHUR. HUBERT..

                JOHANNES.

    Hier Hubert, neem dezen Jongeling by U  slegts
verder, Philip!  ik vreez dat myn Moeder in haar tent
bestormd word, en gevangen.

             FAULCONBRIDGE.

    Ik bevryde haar, myn Vorst; zy is in zekerheid; wees
onbezorgt. laat ons maar voortgaan, myn Heer! met weinig
moeite zal dezen arbeid een gelukkig einde neemen.      
      (Zy vertrekken.)

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━

[p. 203]


           ZESDE TOONEEL. (*)

 Een Vlucht; Veldgeschreeuw; en Gevegt.

       JOHANNES, LEONOORE, ARTHUR,
      FAULCONBRIDGE, HUBERT, LORDS.

                JOHANNES.

    Zo moet het zyn.  (tegen Leonoore.) Gy Mevrouw, zult
onder deze sterke bedekking te rug blyven. (tegen
Arthur.) Ziet zo treurig niet, myn Neef, uw Grootmoeder
heeft U lief; en uw Oom zal U even zo waard zyn als uw
Vader was.

                 ARTHUR.

    Ach! daar zal myn Moeder van droefheid over sterven.
JOHANNES, tegen Faulconbridge.
    Wel aan Neef, naar Engeland!  spoed U voor uit; en
ziet toe dat gy nog voor onze aankomst de geldzakken van
onze ryke Abten nypt; steld hunne gevangene Engelen in
vryheid; de vette ribben des vreedes moeten van de
tegenwoordige hongerige tyd (dd) verteerd worden.
volbreng ons bevel in al zyn kracht.

             FAULCONBRIDGE.

    Klokken, Boek en Kaarssen (ee) zullen my niet


    (dd) Volgens de Verklaaring van STEEVENS; the hungry
Now, het hongerige nu.
            ESCHENBURG.
    (ee) Dr. GREY (Notes on Shakesp. I. Deel, pag. 285  
) helderd de gewoontens omstandiglyk op, die by de
verkondiging des Vloeks en des Bans geoeffend wierden;
onder anderen wierden daar by drie Kaarssen, de een na
de andere uitgebluscht.
            VERTAALERS.


[p. 204]
te rug houden, daar goud en zilver my naar toe trekken,
om een bezoek te doen. ik verlaat uwe Majesteit!  als
het my eens invalt Grootmoeder, om vroom te zyn, dan zal
ik voor uw welvaart bidden. en hier mede kusch ik U de
hand.

                LEONOORE.

    Vaar wel myn waarde Neef!

                JOHANNES.

    Vaar wel myn edle Vriend.

                       (Faulconbridge vertrekt.)


━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━


            ZEVENDE TOONEEL.

               De voorige.

         LEONOORE, tegen Arthur.

    Komt toch hier, kleine Neef..... een woord.

       (Zy gaat met hem aan de eene zyde van het
                                       Tooneel.)

  JOHANNES, (tegen Hubert aan de andere
         zyde van het Tooneel.)

    Kom hier, Hubert! ô! myn waarde Hubert, ik heb U
veel te danken: in deze muur van Vleesch is een Ziel,
die zich uw Schuldenaares noemt, en uwe liefde met
woeker denkt te betaalen. geloof my, myn waarde Vriend;
uw vrywillige Eed leeft in dezen borst en zy blyft my
dierbaar. geef my uwe hand  ik heb u wat te zeggen  maar
ik wil het tot een gelegener tyd spaaren. waarachtig
Hubert, ik schaam my zeer, het te zeggen; hoe veel ik
ook op U betrouw.

                 HUBERT.

    Ik ben uwe Majesteit ongemeen verpligt.

                JOHANNES.

    Waarde Vriend, gy hebt nog geen oorzaake om dit te
zeggen.  maar gy zult ze hebben  hoe langzaam de tyd ook
mag voortkruipen, zo moet zy voor my echter komen, om U
goed te [p. 205] doen. ik heb U wat te zeggen, maar
neen, laat het blyven. de Zon staat aan den Hemel en de
trotsche dag, van de Vreugde der Waereld omgeeven, is te
dartel en te vol van vrolykheden, om my gehoor te
geeven: zo de middernachts klok met haare schelle tong
en yzren mond over de slaapdronkene Schepselen de nacht
luiden. (ff) zo deze plaats daar wy staan, een Kerkhof
was, en gy waart van duizend ziektens geplaagd; of als
de tegenstrydige geest der zwaarmoedigheid, uw bloed
styf, zwaar en dik gemaakt had.   t Welk anders gudzend
in de aderen op en afloopt; dat niets betekende ding,
dat gelach in de oogen der Menschen doet komen, en hunne
wangen tot blyde vreugde spant; een hartstocht die my in
 t aanzien haatlyk is of als gy my zien kondt zonder
oogen, hooren kondt zonder ooren, en antwoorden zonder
tong; als gy zonder oogen, zonder ooren, zonder het
beledigend geluid der woorden; door enkele gedachten met
my spreeken kondt; dan zoude ik in spyt des waakzaamen
dags, met wyde oogen, myne gedachten in uwen boezem
uitschudden: maar ach! ik wil niets  ondertusschen bemin
ik U zeer, en waarachtig, ik geloof dat gy my ook sterk
bemind.

                 HUBERT.

    Zo sterk, dat ik waarlyk alles onderneemen wil, dat
gy myn Vorst my beveeld; al was myn dood zelfs aan die
daad verknocht.


    (ff) Sound on, is de oude Lezing: WARBURTON
veranderde het laatste woord in one; de Dichter had
waarschynlyk niet den slag één, maar twaalf in den zin,
dat het eigenlyke uur des middernachts is. zynde to
Sound, aanslaan, voortslaan, eene meerdere versterking
van deze vermoeding.
            ESCHENBURG.


[p. 206]

                JOHANNES.

    Weet ik niet dat gy dit doen wild? goede Hubert!  
Hubert!  Hubert!  werp uw oog op dezen Jongen Knaap. ik
wil U iets zeggen Vriend! hy is een oprechte Slang die
my in den weg legt: en overal waar myn voet treed, daar
ligt hy voor my: verstaat gy my?  gy zyt zyn hoeder.

                 HUBERT.

    Die hem zo zal hoeden, dat hy uw Majesteit niet in
den weg zal komen.

                JOHANNES.

    Dood!

                 HUBERT.

    Myn Vorst?

                JOHANNES.

    Een Graf!

                 HUBERT.

    Hy zal niet leven.

                JOHANNES.

    Genoeg.  Thans kan ik gerust zyn  Hubert, ik bemin U
 neen, ik zal niet zeggen wat ik voor U in den zin heb  
denk daarop!  (gg). (terwyl hy naar Leonoore gaat) vaar
wel Vorstin! ik zal U het bewuste Heir toezenden.

                LEONOORE.

    Myn zegen verzelle U.

                JOHANNES.

    Thans naar Engeland, Neef. Hubert zal U op passen;
en met allen schuldigen eerbied bedienen. kom, terstond
naar Calais!


    (gg) Dit is een van die Tooneelen, welke altoos ten
voorbeeld kunnen strekken. de kunst zal niet ligt iets
tot haare volmaaktheid toedoen; en de tyd zelfs zal haar
niets van haare Schoonheid kunnen ontneemen.            
JOHNSON.


━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━

[p. 207]


           AGTSTE TOONEEL. (*)

KONING PHILIP, LOUIS, PANDULPHO, GEVOLG.

             KONING PHILIP.

    Dus word door een huilend Onweder op Zee een geheele
Oorlogsvloot van vereende Zeilen verstrooid, en van
elkander geslaagen.

               PANDULPHO.

    Men vat slegts goede moed, dan zal alles nog wel
gaan!

             KONING PHILIP.

    Wat kan wel gaan, als het ons zo kwalyk gaat? zyn wy
niet geslaagen? is Angiers niet verlooren? Arthur
gevangen? verscheide dierbaare Vrienden vermoord? en de
bloedgierige Koning van Engeland, naar Engeland
vertrokken; daar hy ten spyt van Vrankryk, boven alle
hindernissen verheven is.

                 LOUIS.

    Wat hy gewonnen heeft, dat heeft hy versterkt. eenen
zo n onhittigen loop met zo veel verstand genomen, een
zo goede order in een zo ongestuime haast, is zonder
voorbeeld. wie heeft ooit van een diergelyk voorbeeld
gelezen of gehoord.

             KONING PHILIP.

    Ik mag wel lyden dat Engeland dezen lof behoud, als
wy maar ten minsten één voorbeeld voor onze schande
kunnen vinden. Zie wie komt daar?  een graf voor een
Ziel, die den onsterffelyken geest tegen zyn Wil in de
gehaate Slaverny eener vuilen adem houd.  

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━

[p. 208]


            NEGENDE TOONEEL.

         CONSTANTIA. De voorige.

             KONING PHILIP.

    Ik bid U Mevrouw! ga met my.

               CONSTANTIA.

    Hier ziet gy het nu: zie nu het gevolg van uw vreede
sluiten.

             KONING PHILIP.

    Geduld, waarde Mevrouw!  goede moed waarde
Constantia!

               CONSTANTIA.

    Neen, ik wedersta alles, alle hulp wedersta ik: maar
hem alleen niet die alle wederstand doet eindigen, de
waare hulp, de dood de dood!  ô Vriendelyke!
beminnenswaardige dood! gy welriekende kwaade reuk!
gezonde verrotting! verhef U van het leger der eeuwige
nacht; gy afschuw en schrik des geluks; zo zal ik uw
koude beenderen kusschen; en myne oogappelen in de holen
van uwe oogen liggen, en deze Vinger omwinden met de
Wormen die by U woonen; en dezen ademenden mond met
gruwelyk Stof stoppen, en een vuil geraamte worden, als
gy. kom, gryns my aan, en ik zal gelooven dat gy
glimlacht, en U als uw Vrouw omärmen! ô Lieveling der
elendige, komt tot my.

             KONING PHILIP.

    ô Schoone bekommernis, wees toch stille.

               CONSTANTIA.

    Neen, dat wil ik niet, zo lang ik nog adem heb om te
schreijen. Ach! was myn tong in den mond des Donders!
dan zou ik met myne ongestuimigheid de geheele Waereld
doen beeven; en ieder haatelyk geraamte uit den slaap
wekken, welke de zwakke stem eener Vrouw niet hooren
wil; schoon het andere aanroepingen verhoord.
[p. 209]

               PANDULPHO.

    Mevrouw, dit is de taal der onzinnigheid, en niet
der droefheid.

               CONSTANTIA.

    Gy zyt godloos, wyl gy my dus beliegt; ik ben niet
onzinnig. dit hair dat ik pluk is het myne, myn naam is
Constantia; ik was Godfreys Vrouw; wilde de Hemel dat ik
gek was! want dan hoopte ik my zelve te zullen
vergeeten!  predikt eene Philosophie die my onzinnig
maakt, zo zult gy heilig gesprooken hebben, Kardinaal,
want daar Ik niet onzinnig ben en myne smart voel, zo
denkt myn vernuft op middelen om my van deze elende te
ontdoen, en leerd my, dat ik my doorsteeken of verhangen
zal. was ik onzinnig; ik zou mynen Zoon vergeeten, of
aan myne wanzinnigheid denken: het naaste gebakerd Kind
is myn Zoon. ik ben niet onzinnig; zo goed, slegts al te
goed, voel ik de bizondere kwaal van iedre smart.

             KONING PHILIP.

    Bind deze vliegende lokken op!  Ach! welk een liefde
zie ik in dat schoone mengsel hairen! waar in by toeval
slegts een zilverdrup gevallen is; tot dezen drup
dringen zich duizende draaden in vriendschap te saamen;
gelyk redelyke en onscheidbaare Minnaars, die het
ongeluk te saamen torschen.

               CONSTANTIA.

    Naar Engeland, zo gy wilt......

             KONING PHILIP.

    Bind uwe hairen op,

               CONSTANTIA.

    Dat zal ik  en waarom zal ik het doen?  ik ruk ze
uit haare banden los, en roep: ô! dat deze handen mynen
Zoon konde lossen, als zy deze hairen hunne vryheid
gegeeven hebben! maar thans benyd ik hen haare vryheid,
en wil ze wederom in haare ketenen sluiten, wyl myn arm
Kind een gevangen is. myn waarde Vader [p. 210]
Kardinaal, ik heb U hooren zeggen, dat wy onze Vrienden
in den Hemel zullen wederzien en kennen; zo dit waar is,
zal ik mynen Zoon wederzien. want zedert de geboorte van
Cain, het eerste manlyk Kind, tot dat, het geen gisteren
eerst adem ontvong, wierd  er geen bevalliger Schepzel
gebooren. maar thans zal de worm der droefheid myne
knoppen eeten, en zyne aangeboorne aantreklykheid van
zyne wangen jaagen; en hy zal  er zo hol uitzien als een
gedrocht; zo mager en schraal als eenen koortzigen
aanval; en zo zal hy sterven; en staat hy ook zo weder
op, en ik tref hem in de verzaameling des hemels aan, zo
zal ik hem niet kennen. dus zal ik nooit, nooit! mynen
lieftaaligen Arthur weder zien!

               PANDULPHO.

    Gy geeft U te veel aan uwe smart over.

               CONSTANTIA.

    Zo zegt gy, die nooit een Zoon had!

             KONING PHILIP.

    Gy bemind uwe droefheid zo sterk als uw Kind.

               CONSTANTIA.

    De Droefheid vervult de plaats van myn afweezend
Kind; ligt in zyn bed, gaat met my op en af, neemd zyne
liefelyke trekken aan, herhaald zyne woorden; erinnert
my alle zyne beminnenswaardige eigenschappen; vult zyn
ledige klederen met zyne gestalte: ik heb dus wel
oorzaak myne smart te beminnen. (bb) Vaar wel! had gy
zulk


    (bb) Jufvrouw GRIFFITH (the Morality of Shakespeare 
s Drama illustrated, London 1775. gr. 8vo.) voerd by
deze plaats een paar gelyke fransche verzen aan, zonder
hunnen opsteller te noemen.
    Mon deuil met plait & doit toujours met plaire;
    Il me tient lieu de celui que je pleurs.


[p. 211]
een verlies geleden als ik, zo kon ik U beter troosten
als gy my troost.  (Zy rukt haar hoofdsieraad af.) ik
wil dit sieraad niet op myn hoofd houden, daar zulk eene
onördening in myn gemoed heerscht!  ô! God! myn Kind,
myn Arthur, myn schoone Zoon!  myn leven, myn vreugd,
myn voedsel, myn geheele Waereld! myn Weduwetroost, en
verzagting myner smarte!

                                 (Zy gaat heen.)

             KONING PHILIP.

    Ik vrees een ongeluk en zal haar volgen.

                                 (Hy gaat heen.)

                 LOUIS.

    Daar is niets in de Waereld dat my blydschap kan
geeven! het leven slaat my zo tegen, als een tweemaal
verteld Sprookje; waarmede men de doove ooren van eenen
slaaperigen plaagt; een bittren smaak heeft den zoeten
smaak der Waereld bedorven; thans smaakt zy naar niets,
als naar schande en bitterheid.

               PANDULPHO.

    Voor de heeling eener zwaare ziekte, zelfs in het
oogenblik der geneezing en beetering, is den aanval der
ziekte het hevigste: afneemend kwaad schynt het slimste
als het verdwynd. Wat hebt gy dan door het verlies op
dezen dag verlooren?

                 LOUIS.

    Alle dagen van roem, vreugde en gelukzaligheid.....

               PANDULPHO.

    Had gy zekerlyk gehad, als gy dezen dag gewonnen
had. neen, als het geluk het met de Menschen het beste
meend, ziet het hen met dreigende oogen aan. het is
ongelooflyk, hoe veel Koning Johannes, alleen door dat
geene verlooren heeft, dat hy voor enkel winst aanziet;
smart het U niet dat Arthur zyn gevangen is?
[p. 212]

                 LOUIS.

    Zo hartelyk als hy zich verheugd dat hy hem heeft.

               PANDULPHO.

    Uw verstand is nog even zo jong als uw bloed. hoor
my thans door eenen vooruitzienden Geest spreeken; want
reeds de enkele adem van het geene dat ik spreeken zal,
zal ieder stofje, ieder stroohalmpje, ieder kleine
wederstand uit den weg waaijen, die uwen voet juist tot
Engelands Troon voeren zal. Verneem dus; Johannes heeft
Arthur bemagtigd: en zo lang nog warm leven in zyne
jonge aderen speelt, kan Johannes, die met onrecht den
Troon inneemt, onmogelyk een uur, een minuut, ja zelfs
geen oogenblik gerust ademen. een Septer die door eene
onrechtmaatige hand gevoerd word, moet even zo
gewelddadig verdedigt als gewonnen worden, en wie op een
glibberige plaats staat, bedenkt zich niet ook de
geringste hulp tot zyne ondersteuning te gebruiken. Als
Johannes staan zal, moet Arthur vallen; en dus moet het
zo zyn, daar het niet anders zyn kan.

                 LOUIS.

    Maar wat zal ik door den val van den Jongen Arthur
winnen?

               PANDULPHO.

    Uit krachte van het recht van uwe Gemalin Blanca,
kunt gy al de aanspraak maaken, die Arthur maakt.

                 LOUIS.

    En aanspraak, leven en alles verliezen, gelyk Arthur
het verliezen zal.

               PANDULPHO.

    Hoe nieuw en jong zyt gy in deze bejaarde Waereld!
Koning Johannes maakt zelfs den aanleg; de
omstandigheden maaken eene zaamenzweering met U, want de
geene die in de vergieting van het rechtmaatige bloed
zyne zekerheid zoekt, zal enkel bloedige en
onrechtvaardige zekerheid vin- [p. 213] den. deze
euveldaad zal het harte van al zyn Volk koud maaken, en
hunnen yver doen bevriezen; zo dat zy de geringste
gelegenheid, om een einde aan zyne Regeering te maaken,
met vreugd zullen aangrypen. daar zal geen natuurlyke
uitdamping in de lucht zyn, geen misgreep der natuur,
geen onvriendelyke dag, geen gemeene Stormwind, geen
gewoonlyk voorval, dat zy niet eene bovennatuurlyke
oorzaak toekennen, dat zy geen luchtverschynzelen,
wondertekenen, misgeboortens, voorbeduidingen en tongen
des Hemels noemen zullen; die met luide stemmen wraak
tegen Johannes roepen zullen.

                 LOUIS.

    Maar mogelyk beneemt hy den Jongen Arthur het leven
niet maar zoekt slegts zekerheid in zyne gevankenisse.

               PANDULPHO.

    ô! Prins! als hy van uwe aannadering hoord, en den
Jongen Arthur noch niet van kant gemaakt is, zo sterft
hy op dit bericht terstond, en dan zullen alle de herten
zyner Onderdaanen tegen hem oproerig worden; de lippen
de onbekende verandering kusschen, en uit de bloedige
Vingertoppen zal Johannes sterke gelegenheid tot
grimmigheid en oproer zuigen: my dunkt ik zie dezen
oproer reeds ten vollen aan de gang! en wat kan voor U
gelukkiger geschieden, als het geen ik gezegt hebbe?  de
Bastaard Faulconbridge is tegenwoordig in Engeland,
brandschat de Kerken, en handelt tegens alle de
Christelyke liefde aan. zo slegts twaalf gewapende
Franschen daar waaren, zy zouden als eene byeenroeping
zyn, en in één oogenblik tien duizend Engelschen op
hunne zyde trekken; gelyk een sneeuwbal die zich
afwenteld, en afwentelende een berg word. Edele Dauphin,
ga met my by den Koning; het is verbaazend wat hun
misverstand voor gevolg kan hebben. Thans daar hunne
Zielen geheel [p. 214] van ongenoegen vervuld zyn; gaat
gy naar Engeland; ik zal ondertusschen den Koning
aanspooren.

                 LOUIS.

    Sterke gronden teelen sterke daaden; laat ons gaan;
als gy ja zegt, zal de Koning zekerlyk geen neen zeggen.


       Einde van het Derde Bedryf.

                     Continue

[p. 215]


             VIERDE BEDRYF.

             EERSTE TOONEEL.

 Het Tooneel verbeeld eene Gevankenis in
                Engeland.

     HUBERT, Eenige SCHERPRECHTERS.

                 HUBERT.

Maak my dit yzer zeer gloeijend; en blyf gy achter het
Tapyt staan; als ik met den voet op den grond stamp,
komt dan te voorschyn, en bind den Jongeling die gy by
my zult vinden, aan den stoel vast. geeft hier wel acht
op!

             SCHERPRECHTER.

    Ik hoop, uw Borgschap zal de daad verantwoorden.

                 HUBERT.

    Onnoodige Bedenkingen!  vrees niets. maak maar
begin.  Jongen Heer, komt voor den dag; ik heb U wat te
zeggen.

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━


             TWEEDE TOONEEL.

             ARTHUR, HUBERT.

                 ARTHUR.

    Goede morgen, Hubert.

                 HUBERT.

    Goede morgen, kleine Prins.

                 ARTHUR.

    Een zo n kleine Prins als  t mogelyk is; schoon ik
groote aanspraak heb een grooter Prins te zyn.  gy zyt
treurig.
[p. 216]

                 HUBERT.

    Ik ben zekerlyk eertyds vrolyker geweest.

                 ARTHUR.

    Waarlyk, het komt my voor, dat niemant treurig moest
zyn, als ik; doch ik erinner my, toen ik nog in Vrankryk
was, dat jonge Lieden uit enkle moedwilligheid zo
treurig waaren als de nacht. zo waar ik een Christen
ben! was ik slegts uit deze Gevankenis, en een
Schaapherder, ik zou zo vergenoegt zyn als den dag lang
is! en dat zou ik hier ook zyn, indien ik niet vreesde
dat mynen Oom overlegt hoe hy my nog meer leed aan zal
doen. hy vreesd my, en ik hem. is het dan myn schuld dat
ik Godfrey s Zoon ben? neen waarlyk niet; en zo God
beliefde dat ik uw Zoon was, zo zoud gy my liefhebben,
Hubert.

            HUBERT, ter zyde.

    Indien ik met hem spreek, zal hy door zyn onnoozel
gesnap myn medelyden wakker maaken, dat in
doodssluimering ligt. dus zal ik my haasten en
voortmaaken.

                 ARTHUR.

    Zyt gy ziek Hubert? gy ziet  er heden zo bleek uit.
waarlyk ik wenschte dat gy een weinig ziek waart, op dat
ik gelegenheid kon hebben, om een geheele nacht by U te
zitten en te waaken. Ik bemin U zekerlyk meer als gy my!

            HUBERT, ter zyde.

    Zyne redenen dringen my in  t harte. (Hy geeft hem
een Papier.) Lees Jongeling. (ter zyde) wat begeerd gy,
onnoozele traanen? daar gy de medogenlooze harten
nederdrukt! ik moet het kort maaken, anders verdruppeld
myn voorneemen in vrouwelyke traanen uit myne oogen.  
kunt gy het niet lezen? is het niet schoon geschreeven?

                 ARTHUR.

    Al te schoon Hubert, voor zulk een haatelyk [p. 217]
voorneemen moet gy beide myne oogen met gloeijende yzers
uitbranden?

                 HUBERT.

    Dit moet ik Jongeling.

                 ARTHUR.

    En wilt het ook?

                 HUBERT.

    En wil het ook.

                 ARTHUR.

    Kunt gy dit over U hart brengen?* als U slegts het
hoofd zeer deed, bond ik de slaapen daar van met myn
neusdoek  het beste dat ik heb, een Prinses heeft
dezelve voor my gestikt, ik eischte hem nooit van U te
rug. Zelfs om middernacht hield ik U hoofd met myn hand,
en zocht, gelyk de minuuten de waakzaamheid der uuren
dienen, de langwylige tyd te verkorten: ik vroeg; wat
ontbreekt U? en waar hebt gy pyn? of wat kan ik ter
liefde van U doen? menig gemeen mans zoon zou stil
gelegen en geen enkel vriendlyk woord tegens U
gesprooken hebben; maar gy had een Prins tot oppasser in
uw ziekte  mogelyk denkt gy, dat myne liefde listige
liefde en bedrog geweest is. is het des Hemels wil dat
gy my kwaad behandelen moet, zo moet gy waarlyk.  wild
gy my de oogen uitbranden; deze oogen die U nooit een
onvriendelyk opslag gaave, of het nooit doen zullen?

                 HUBERT.

    Ik heb het gezwooren om te doen, en met gloeijende
yzers moet ik ze uitbranden.

                 ARTHUR.

    Ach! dat zou nooit iemant anders doen, als in dezen
yzren tyd! het yzer zelf, al was het ook geheel
gloeijend, zou, als het dit oogenblik naderde, myne
traanen drinken, en in haar onschuldig water zyne
vuurige woede lesschen, en daarna terstond in roest
verteeren, wyl het vuur zich onthouden had myne oogen te
beschaadigen. [p. 218] Zyt gy dan harder als geslagen
yzer? Ach! al was  er een Engel tot my gekomen die my
gezegt had, Hubert zal U de oogen uitstooten! zo had ik
hem niet gelooft: geen tong, dan Huberts.  

HUBERT, terwyl hy op den grond stampt en
     de SCHERPRECHTERS binnen komen.

    Kom hier doet het geen ik U zeg.

                 ARTHUR.

    Ach! red my Hubert! red my! myne oogen zyn reeds uit
van de grimmige blikken van deze bloeddorstige Lieden.

                 HUBERT.

    Geef my het yzer, zeg ik, en bind hem hier.

                 ARTHUR.

    ô God! waar toe is zulks noodig, zo wreed en
ongestuimig te zyn?  ik zal my niet verweeren; ik zal
als een steen zo stil zyn. om des Hemels wille, Hubert!
laat my niet binden!  neen, hoor Hubert.  Jaag deze
Lieden weg, en ik zal zo gerust zitten als een Lam. ik
zal my niet roeren, niet spartelen, geen woord spreeken,
noch het yzer toornig aanzien: zend deze Lieden slegts
weg; dan zal ik U gaarne vergeeven, hoe gy my ook
foltert.

                 HUBERT.

    Laat my met hem alleen.

             SCHERPRECHTER.

    Ik wil die daad ook liever niet zien. (ii)

                 (De Scherprechters vertrekken.)

                 ARTHUR.

    Ach! dan heb ik mynen Vriend beloogen!  


    (ii) Ziet daar een teken van de Engelsche
hartvochtigheid! de Scherprechters zelf gruwen van de
daad, en de Dichter vertoond de voorbereiding aan de
Aanschouwers; en heeft zyne poogingen altoos zien
gelukken.             VERTAALERS.


[p. 219]
hy heeft een schrikkelyk gelaat, maar een medelydend
hart!  laat hem weder binnen komen op dat zyn medelyden
het uwe beziele.

                 HUBERT.

    Kom Jongeling, zet U neder.

                 ARTHUR.

    Is  er dan geen middel?

                 HUBERT.

    Geen, als uwe oogen te verliezen.

                 ARTHUR.

    ô! Hemel! dat in uwe oogen maar een stofje, een
splintertje, een vliegje, verwaaid hairtje of ander
ongemak, in dat kostbaare Werktuig uws verheven Zins
was! dan zoud gy voelen welk een hinder de geringste
dingen daar in veroorzaaken; Ja uw lafhartig voorneemen
zou U dan ras ontzettelyk schynen!

                 HUBERT.

    Is dit uwe belofte?  kom hier, en zwygt stil.

                 ARTHUR.

    Hubert, twee tongen zyn niet bespraakt genoeg om
voor twee oogen te spreeken. laat my myne tong niet
besnoeijen; laat my dat niet, Hubert!  of, zo gy wilt
Hubert, sny myn tong dan uit, en laat my myne oogen
houden! ach verschoon myne oogen, schoon zy my tot niets
meerder nut zullen zyn, als om U aan te zien!  zie daar
het yzer is koud en zal my toch geen leed doen.

                 HUBERT.

    Ik kan het weder heet maaken, Jongeling.

                 ARTHUR.

    Neen, waarlyk niet; het vuur is door smert
gestorven, om dat het tot weldoen der Menschen
geschaapen, tot zulk een onverdiende gruwzaamheid
gebruikt zal worden. Zie nu zelfs, daar brand geene
boosheid in deze Koolen. (kk) de adem des


    (kk) Naar de Lezing van Dr. GREY. There is no malice
burning in this coal.


[p. 220]
Hemels heeft haar leven uitgebluscht, en berouwassche
over haar hoofd uitgestort.

                 HUBERT.

    Maar met myn adem kan ik ze weêr levendig maaken,
Jongeling.

                 ARTHUR.

    Als gy dit doet, zal zy rood worden, Hubert; en van
schaamte over uw gedrag gloeijen. Ja, mogelyk zal zy U
in de oogen vonken, en gelyk een hond, die tot den
aanval aangehitst word, op den geenen toehappe die hem
aanhitst. alle dingen die gy gebruiken kunt om my kwaad
te doen, weigeren hunnen dienst; U alleen ontbreekt het
medelyden, dat vuur en yzer bezit; stoffen die anders
tot zulke verrichtingen gebruikt worden, en by welke
geen medelyden anders gevonden word.

                 HUBERT.

    Wel aan dan; gy zult leven! ik zal uw oogen niet
aanroeren, alschoon uw Oom my alle zyne schatten daar
voor wilde geeven. wel is waar ik heb het gezwooren; en
ik was gereed, Prins, om ze met dit yzer uit te branden.

                 ARTHUR.

    ô! Nu ziet gy  er weêr uit als Hubert; dezen
geheelen tyd zyt gy vermomd geweest.

                 HUBERT.

    Stil; niets meer. vaar wel. uw Oom moet niet anders
weeten als dat gy dood zyt. Ik zal deze hondsche
oppassers met valsche berichten paaijen. en gy beminlyk
Kind, slaapt gerust en zeker op deze betuiging, dat
Hubert om de geheele rykdom der Waereld U geen leed zal
doen.

                 ARTHUR.

    ô Hemel!  ik dank U Hubert.

                 HUBERT.

    Stil; niets meer, ga zacht met my binnen. ik waag
zeer veel voor U.

                                (Zy vertrekken.)


━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━

[p. 221]


        DERDE TOONEEL. ([*]*[*])

Het Tooneel verbeeld het Hof in Engeland.

   JOHANNES, PEMBROKE (ll), SALISBURY,
                 LORDS.

                JOHANNES.

    Dus zitten wy dan weder hier, nog eens gekroond, en
zo ik hoop met gunstige oogen beschouwd wordende.

                PEMBROKE.

    Dit is met uw Majesteits verlof, eenmaal te veel. gy
wierd reeds voorheen gekroond; en deze Koninglyke
waardigheid is U nooit ontnomen; nooit wierd de
toegezwoorne trouw door oproer tegens U verbroken: geen
verlangen naar verandering ontrusten het Land, niemand
wenschte zich een beter geluk.

               SALISBURY.

    En gevolgelyk, een dubbele verheffing maakt een
titel boorden, die voor hem ryk genoeg was om gelouterd
goud te vergulden; leliën wit te verwen; reukwerk over
de Violen te gieten; het ys glad te maaken; de regenboog
met een nieuwe kleur te verryken; of de schoone oogen
des Hemels door het licht eener fakkel grooter glans te
willen mededeelen: dit alles is vergeefsche verkwisting,
en eene belagchelyke overvloed.


    (ll) Daar dit, en andre Historische Tooneelspelen
van onzen Dichter, verscheide Jaaren bevatten; zo zyn
dikmaals de titel en Persoonen aan het einde niet meer
dezelve als in  t begin. deze PEMBROKE is WILLEM, Graaf
van PEMBROKE, een Zoon van dien, die in het eerste
Tooneel voorkwam.            STEEVENS.


[p. 222]

                PEMBROKE.

    Het is om dat uw Koninglyk bevel voltrokken moet
worden; anders is deze plechtigheid niets anders als een
op nieuw verhaald Spreukje, dat by de laatste herhaaling
zo veel bezwaarlyker word, terwyl men een ongeleegen tyd
daar toe verkiest.

               SALISBURY.

    Het oude en wel bekende aangezicht van  t gebruik
word daar zeer door ontsteld. Het geeft gelyk een
wervelwind den loop der gedachten een nieuwen keer;
verschrikt de bekrompene overlegging; maakt gezonde
denkbeelden krank; en waarheid verdacht; wyl het in eene
zo nieuwmodische kleeding verschynd.

                PEMBROKE.

    Als Handwerkslieden zich moeite geeven, om hunne
zaaken nog beeter als goed te maaken, zo brengt hunne
vlyt Monsters voort; en zeer dik maals maakt de
onschuldiging van een gebrek het gebrek nog erger; gelyk
lappen die op een kleine scheur gelapt worden, het
gewaad door verberging van het gebrek nog meer
ontstellen, als het gebrek van het kleed zelfs deed, eer
het gelapt wierd.

               SALISBURY.

    Uit dien grond ontraadden wy deze nieuwe krooning
eer dezelve voltrokken wierd; maar uwe Majesteit
betoonde veel ongenoegen daar over; en thans laaten wy
ons alles welgevallen, terwyl alles, en het geen dat wy
willen den wil uwer Majesteit onderworpen moet zyn.

                JOHANNES.

    Eenige oorzaaken van deze dubbele Krooning heb ik U
reeds geopenbaard, en ik hou dezelve voor dringend. nog
veel dringende redenen zal ik U ter zyner tyd ontdekken,
des te geringer is myn bezorgenis daar over. Intusschen
moogt gy nu aanwyzen wat gy gaarne verbeeterd had, en
wat U [p. 223] niet goeddunkt. gy zult ondervinden hoe
bereidwillig ik uwe beden aanhooren en vervullen zal.

                PEMBROKE.

    Veroorlooft dan Myn Vorst, dat ik, als iemant die de
tong van allen is, en de gedachten van hunne herten
uitspreekt; voor hen zo wel als voor my zelve, het
meeste echter voor uw eigene zekerheid, voor welke ik en
zy allen, onze beste poogingen aanwenden, voor de
grootste zaak van aanbelang, om de bevryding van den
Jongen Arthur smeeke; wiens gevankenis de morrende
lippen der misnoegde en gevaarlyke reden perst uit te
breeken. als gy dat geene  t welk gy in ruste bezit, ook
met recht bezit, waarom zal dan uwe vrees  die gelyk men
zegt, anders de treden des onrechts geleidt  U beweegen,
uwen Jongen Neef op te sluiten; hem in eene barbaarsche
onweetenheid te laaten; en zyne Jeugd de ryke voordeelen
der ridderlyke oeffeningen te ontzeggen? (mm) op dat dus
de kwaadgezinden geen voorwendsel mogen hebben, waar van
zy zich by gelegenheid zouden kunnen bedienen; zo wilt
ons slegts eene bede toestaan, waar toe gy ons zelfs
aangemoedigt hebt; en hem zyne vryheid schenken: in het
welke wy niet anders tot ons eigen best begeeren, als in
zo verre ons best van het uwe afhangt; en wy het best
voor U erkennen, dat hy zyne vryheid behoud.


    (mm) In de middel Eeuw bestond de geheele opvoeding
der Prinssen en Jonge Edellieden in Krygsoeffeningen;
deze kon men in de Gevankenis niet ligt hebben; daar en
tegen kon men de vorming van het verstand daar, mogelyk
zowel als op andere plaatsen, verrichten. maar deze wyze
van opvoeding beviel den ouden Krygszuchtigen, maar in
wetenschappen weinig onderrichten Adel, in  t geheel
niet.
            PERCY.


[p. 224]

                JOHANNES.

    Ik ben te vreeden, en vertrouw zyne Jeugd aan uw
opzicht.

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━


             VIERDE TOONEEL.

           HUBERT. De voorige.

                JOHANNES.

    Hubert, welk nieuws brengt gy?
PEMBROKE tegen Salisbury.
    Dit is de Man die de bloedige daad voltrekken zou;
hy toonde het bevel daar toe, aan een myner Vrienden.
het beeld van een schandelyke en schrikkelyke daad
straald uit zyne oogen; zyn betrokken aangezicht verraad
een onrustig hart; en ik vrees sterk dat de daad reeds
volbracht is, waar toe hy, zo wy vreesden, bevel had.

               SALISBURY.

    De Verw des Konings verandert alle oogenblikken; zy
komt en gaat tusschen zyn voorneemen en geweeten, als
twee Herauten tusschen twee vreesselyke Heiren: zyne
gemoedsbeweeging is zo ryp dat zy noodzaakelyk opbreeken
moet.

                PEMBROKE.

    En als zy opbreekt, zal  er, vrees ik, niets anders
uitkomen, als de schandelyke etter van de dood van een
bevallig kind.

                JOHANNES.

    Wy kunnen de machtige hand des doods niet
wederhouden  gy braave Lords, schoon de wil om uw
verzoek toe te staan in my levendig is, zo is toch de
oorzaak zelve, om welke gy bid, dood en weg. Hy zegt my,
dat Arthur deze nacht gestorven is.

               SALISBURY.

    Waarlyk, wy waaren ook bezorgt, dat zyne ziekte
onheelbaar zou zyn.
[p. 225]

                PEMBROKE.

    Zekerlyk, wy hoorden reeds hoe na de dood by hem
was, eer het kind zelfs voelden dat het ziek was.
daarvoor zal rekenschap gegeeven worden, op de een of de
andere plaatse.

                JOHANNES.

    Hoe slaat gy zulke vreesselyke blikken op my?
gelooft gy dan dat ik de schaar van het noodlot in
handen heb? heb ik dan over den Pols des levens te
gebieden?

               SALISBURY.

    Het is zekerlyk niet recht daar mede, en het is
schandelyk dat de hoogheid zich zo groffelyk vergeet!  
veel geluk met het verdre spel! en vaar wel hier mede!

                PEMBROKE.

    Wagt, Lord Salisbury, ik zal met U gaan, en het
erfdeel van dit arm kind, een klein Koningryk van een
gedwongen graf, opzoeken. Het bloed dat den geheelen
omtrek van dit Eiland toebehoorden, sluit nu een ruimte
van drie voet van het zelve in. de booze tegenswoordige
Waereld!  Maar, dit moet men zo niet laaten heen gaan;
mogelyk zullen zeer ras alle onze bezwaarnissen hier
door uitbreeken.

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━


             VYFDE TOONEEL.

            JOHANNES HUBERT.

    Zy branden van ongenoegen; het berouwd my: de grond
die op bloed gelegt word is altoos onzeker; en geen
leven is gewis dat men eerst door een ander zyn dood
bewaard.

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━

[p. 226]


             ZESDE TOONEEL.

       JOHANNES, HUBERT. Een Bode.

                JOHANNES.

    Gy ziet  er verschrikt uit! waar is het bloed dat
anders in deze wangen woonde? een zodanigen betrokken
Hemel word niet zonder Storm weder helder: schud uw
onweder af. hoe gaat het in Vrankryk?

                  BODE.

    Het gaat van Vrankryk naar Engeland. nooit zag men
in een land zulk een Krygsheir tot een buitenlandsche
Veldtogt vergaderen. zy hebben U den haast afgeleerd;
want reeds heden, daar gy eerst hooren moest dat zy zich
gereed maaken, komt het bericht dat zy aangeland zyn.

                JOHANNES.

    ô! Waar hebben zich onze Vrienden dan dronken
gemaakt? waar hebben zy geslaapen? waar is de voorzorg
myner moeder? dat zulk een Krygsheir in Vrankryk te
saamen gebragt word, en zy daar niets van weeten.

                  BODE.

Myn Vorst, uwe ooren zyn met stof gevuld: den eersten
April stierf uw Edele Moeder, en zo ik hoore is Lady
Constantia drie dagen te vooren in eene razerny
gestorven; dan ik heb dit slegts van enkel hooren
zeggen, en kan voor de waar-of-valschheid niet instaan.

                JOHANNES.

    Staak uwe gezwindheid, ô gevaarlyke tyd!  ach! maak
een Wapenstilstand met my, tot ik myn misnoegde Edelen
bevreedigt heb.  Wat? myn Moeder dood?  hoe wild moet
het dan in myne Fransche Staaten toegaan!  onder wiens
bestuur zyn de Volkeren, die gy my hier aankondigt, uit
Vrankryk hier aangelandt?
[p. 227]

                  BODE.

    Onder het bestuur van den Dauphin.

                JOHANNES.

    Gy hebt my door deze kwaade tyding geheel in
verwarringe gebragt.

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━


            ZEVENDE TOONEEL.

    FAULCONBRIDGE. PETER VAN POMFRET.
               De voorige.

                JOHANNES.

    Nu, wat zegt de Waereld van ons gedrag? vult my het
hoofd niet met nog meer ongelukkige berichten; het is
reeds vol.

             FAULCONBRIDGE.

    Maar als gy het ergste vreest te hooren, laat dan
het ergste ongemak op uw hoofd vallen.

                JOHANNES.

    Heb geduld met my Neef; want ik was door het geweld
des Strooms ondergezonken; maar nu adem ik weder vry
over den vloed; en kan alles hooren wat my een tong kan
zeggen.

             FAULCONBRIDGE.

    Hoe ik met de Geestelykheid gevaaren ben, kunnen de
schatten die ik te saamen gebragt heb, bewyzen. maar
terwyl ik het Land om hier te komen, doortoog, vond ik
het volk door zeldzaame buitenspoorigheden verrukt; van
valsche geruchten ingenomen; vol wonderlyke droomen; vol
vrees en schrik, zonder te weeten wat zy vreezen: zie
hier ook een Propheet (nn) dien ik van de straaten van


    (nn) PETER van POMFRET, een Kluizenaar, voorzeide
dat de Koning op Hemelvaartsdag zyn Kroon zou
nederleggen; dien hy ook op den zelve dag aan den
Pausselyken Gezant PANDULPHO over-


[p. 228]
Pomfret daar hem eene ontelbaare menigte volks naarliep,
weggenomen, en mede gebragt hebbe. hy zong hen in
brommende en hardklinkende Verzen voor, dat voor den
naasten Hemelvaartsdag, uwe Majesteit  s middags de
Kroon zou nederleggen?

          JOHANNES tegen Peter.

    Gy nuttelooze Droomer, waarom zegt gy zulks?

                 PETER.

    Om dat ik vast weet dat het zo geschieden zal.

                JOHANNES.

    Hubert, voerd hem in de Gevankenis! en op denzelven
dag des middags, als ik, gelyk hy zegt, de Kroon zal
nederleggen, moet hy opgehangen worden. breng hem in
bewaaring, en kom dan wederom, want ik heb U noodig.

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━


             AGTSTE TOONEEL.

     JOHANNES, FAULCONBRIDGE, BODE.
                JOHANNES.

    Ach! myn waarde Neef, hebt gy ook gehoord wie hier
aangeland zyn?

             FAULCONBRIDGE.

    De Franschen Myn Vorst; ieders mond is  er vol van.
bovendien ontmoeten my Lord Bigot en Lord Salisbury met
oogen zo rood als nieuw aangeblaazen vuur; en nog meer
anderen welke naar het Graf van Arthur wilde zoeken, die
zy zeggen dat dezen nacht op uw bevel vermoord is.

                JOHANNES.

    Lieve Neef, ga heen, en meng U in hun gezel-


leverden. SPEED (History of Great-Britain pag. 499)
betoogt, dat hy daar toe van den Pausselyken Gezant den
Koning van Vrankryk, en den Adel is aangehitst.        
    GREY.


[p. 229]
schap. ik weet een middel om hunne liefde weder te
winnen. breng hen by my.

             FAULCONBRIDGE.

    Ik zal hen opzoeken.

                JOHANNES.

    Maar haast U, gy kunt U niet te sterk spoeden. o! ik
moet geen binnenlandsche Vyanden hebben, terwyl de
buitenlandsche tegenstreevers myne steden door de
vreesselyken optogt, en eenen trotschen overval
verschrikken! weest Mercuur, maak vleugels aan uwe
voeten, en vlieg als eene gedachte, van hen tot my te
rug.

             FAULCONBRIDGE.

    De geest der tyd zal my leeren spoeden.

                JOHANNES.

    Dit is gesprooken, als een wakker Jong Edelman!  ga
heen. maar mogelyk heeft hy een Bode noodig tusschen my
en de Edelen. weest gy dat.

                  BODE.

    Met al myn herte, o Vorst.

                JOHANNES.

    Myn Moeder dood!......

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━


            NEGENDE TOONEEL.

            JOHANNES, HUBERT.

                 HUBERT.

    Myn Vorst, men zegt dat  er deze nacht vyf Maanen
gezien zyn. (oo) vier daar van zyn stil


    (oo) Dit voorval word alleen van weinig Engelsche
Geschiedschryveren verhaald; ik heb het nergens dan by
MATTHANS van WESTMUNSTER en by POLYDORUS VIRGILIUS
gevonden. deze zegt: Eodem Anno (1200) ante nativitatem
Domi- [p. 230n] nicam appanerunt de nocte quinque Lunae
in coelo circa Primam Vigiliam natis, prima in aquilone,
secunda in meridie, tertia in occidente, quarta in
oriënte, quinta in medio illarum. Dr. GREY deze
omstandigheid komt ook in de oude afdrukken van dit stuk
voor.             STEEVENS.


[p. 230]
blyven staan, en de vyfde heeft zich om de andere vier
met eene verbaasende vlugheid omgedraaid.

                JOHANNES.

    Vyf Maanen?

                 HUBERT.

    Oude Mannen en Vrouwen op de straaten maaken daar
gevaarlyke uitleggingen van; des Jongen Arthurs dood
hebben zy bestendig in den mond; en als zy van hem
spreeken, schudden zy het hoofd en fluisteren elkander
in het oor. de Spreeker vat den Hoorder by de hand, en
de hoorder maakt gebaarden van ontsteltenis, rimpeld het
voorhoofd, schud het hoofd en verdraaid de oogen. Ik zag
een Smit die zyn hamer niet roerde, terwyl zyn yzer op
het Aambeeld koud wierd, en zynen open mond de
vertelling van eenen Snyder verzwolg; die met zyn El in
de hand, in Patoffelen, die hy door den haast aan de
verkeerde voet getrokken hadt (pp). van veel duizend
dappre Fransschen verhaalden, die in Kent reeds in volle
Slagordening stonden. een andere schraale en
ongewasschen handwerker valt hem in de reden, en spreekt
van Arthurs dood.


    (pp) JOHNSON gelooft dat den Dichter door de
ordenloosheid, die hy hier beschryft, zelfs in
verwarring geraakt is, en handschoenen voor patoffelen
heeft willen zetten, wyl deze zich wel aan de verkeerden
hand, maar de laatste zich niet aan den verkeerden voet
laaten trekken. hier tegen toond FARMER in  t aanhangsel
uit andre diergelyke plaatsen, dat de oude schoenen en
patoffelen zeer verscheiden van de nieuwe moeten geweest
zyn.


[p. 231]

                JOHANNES.

    Waarom tracht gy my met diergelyke schrikbeelden te
verontrusten? waarom vermeld gy des Jongen Arthurs dood
zo dikmaals? uw hand heeft hem vermoord; ik had oorzaak
genoeg om zynen dood te wenschen, maar gy had  er geene
om hem te dooden.

                 HUBERT.

    Ik had  er geene Myn Vorst?  hoe hebt my daar niet
toe aangemoedigd?

                JOHANNES.

    Het is de vloek der Koningen, Slaaven om zich te
hebben, die hunne driften voor bevelen neemen, en in het
bloedryke Huis des levens inbreuk doen; Die een enkle
wenk van hunnen gebieder voor een Wet houden; en de
gedachten der gevaarlyke Majesteit gelooven op te
volgen, als zy zomtyds meer uit grilligheid als uit een
overleid voorneemen vervoerd zyn.

                 HUBERT.

    Hier is uwe handtekening en zegel tot het geene dat
ik deed.

                JOHANNES.

    ô! Als de laatste Rekening tusschen Hemel en Aarde
nog eens zal gemaakt worden, dan zal deze Handtekening
en dit Zegel ter verdoemenisse tegens ons getuigen. hoe
dikmaals word een euveldaad alleen daarom gedaan, om dat
men de middelen om ze te doen, voor ons zien! Waart gy
niet juist by de hand geweest, een Mensch die door de
natuur tot het begaan eener schanddaad getekend en
gestempeld is, zo was my deze moord nooit in den zin
gekomen. maar daar ik uwe schrikkelyke trekken waarnam,
daar ik U tot bloeddorstige boosheid bespaard, geschikt
en bereid vond, om tot gevaarlyke onderneemingen
gebruikt te worden; zo gaf ik U iets van Arthurs dood te
verstaan; en gy, om U by een Koning bemind te maaken,
maakten geen zwaarigheid om een Prins te vermoorden.
[p. 232]

                 HUBERT.

    Myn Vorst!.....

                JOHANNES.

    Had gy slegts het hoofd geschud (qq) slegts een
pauze gemaakt, toen ik U een duistre wenk van myn
voorneemen gaf. slegts eene bedenkelyke, twyffelachtige
blik op my gekeerd, of my duidelyker doen spreeken; zo
zou diepe schaamte my stom gemaakt, en deze uwe vrees
zou ook in my vreeze verwekt hebben. maar gy verstond my
reeds uit het enkle teken, en beantwoorde myn zondig
voorstel door tekenen; ja zonder den minsten wederstand,
hebt gy myn hartwensch ingewilligd, terwyl uw wreede
hand de daad dorst volvoeren, welke onze tongen niet
waagde te noemen.  vertrek uit myne oogen zie my in uw
leven niet weder!  myne Edelen verlaaten my, myn Ryk
word overvallen; en de vyandelyke Heiren zyn reeds om
myne Steden geleegerd. Helaas; in de Staaten van dit myn
ligchaam, in dit Koningryk myner Ziele, ontrokken van
bloed en adem, heerscht vyandlykheid en burgerlyken
Oproer tusschen myn geweeten en de dood van mynen Neef.


    (qq) In deze Redeneering tusschen JOHANNES en HUBERT
zyn veel Meesterlyke trekken der natuur opgeslooten. wie
aan een kwaade daad deel heeft, wenscht altoos het
voordeel te hebben, om de schuld daarvan op de schouders
van zynen opstooker te schuiven. deze verwytingen die
den Koning tegen HUBERT doet, zyn geen redenen der
kunst, of staatkunde, maar uitboezeming van eene Ziele,
die van bewustheid zyner misdaden zwelt, en gaarne haare
elenden aan andere wilde opleggen.  Niets is zekerder
dan dat slegte lieden alle mogelyke kunsten van zelfs
bedrog aanwenden, om hunne handelingen voor zich zelfs
te bewimpelen, en zich onder dubbelzinnigheden en
uitvluchten zoeken te versterken.             JOHNSON.


[p. 233]

                 HUBERT.

    Wapen U, tegen uwe overige Vyanden, tusschen uwe
Ziel en U zal ik Vreede maaken. de Jongen Arthur leeft
nog, dees myne hand is nog eene maagdelyke onschuldige
hand, onbevlekt van bloed. in deze borst kwam nooit eene
moorddaadige gedachte; en gy hebt door uwe beöordeeling
over myne gestalte, de natuur gelasterd. zy mag zo wreed
schynen als zy wil, zy bedekt echter een gemoed dat te
Edel is om de beul van een onnozel Kind te zyn.

                JOHANNES.

    Leeft Arthur nog? ô! vliegt dan naar myne Edelen,
giet dit bericht op hunne ontvlamde gramschap, en
vergader hen ter vervulling hunner plichten. vergeeft de
uitlegging die ik in de hitte myner gramschap over uwe
gestalte maakten; want myne woede was blind: en oogen,
in welke myne inbeelding een bloedschuld zag glinsteren,
stelden my U gruwelyker voor als gy zyt,  neen, Antwoord
niet! maar breng de vertoornde Lords, zo-ras als gy kunt
in myn kamer. ik bezweer U slegts langzaam; loop nog
spoediger!

                                (Zy vertrekken.)


━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━


           TIENDE TOONEEL. (*)

Het Tooneel verbeeld een Straat voor eene
               Gevankenis.

      ARTHUR, verkleed op den Muur.

    De Muur is hoog, en echter zal ik naar beneden
springen. goede grond weest melydend, en doet my geen
leed!  daar zyn  er weinige of in  t geheel geene die my
kennen, en al konden zy my ook; zo maakt deze kleeding
van een Scheepsjongen my geheel onkenbaar. ik vrees!
maar ik zal het [p. 234] toch waagen. kom ik beneden en
breek geen arm noch been, zo zal ik reeds duizenderley
middelen vinden om weg te komen. het is even zo goed te
sterven en te ontkomen, als te sterven en daar te
blyven. (Hy springt naar beneden.) Ach! my!  myn Ooms
geest is in deze Steenen! Hemel! neem myne Ziel in
Engeland, neem myn gebeente tot U!....... (Hy sterft.)

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━


             ELFDE TOONEEL.

       PEMBROKE, SALISBURY, BIGOT.

               SALISBURY.

    Myne Heeren, ik zal hem by St. Edmundsbury te
gemoete gaan. het is voor ons het zekerste, en wy moeten
by de tegenwoordige gevaarlyke omstandigheden deze
aanbieding aanneemen.

                PEMBROKE.

    Wie bragt den brief van den Kardinaal?

               SALISBURY.

    De Graaf Melun, een Fransch Edelman, wiens mondelyk
verhaal, wegens des Dauphins goede gezintheid voor ons,
my nog veel meer gezegt heeft als dezen brief.

                 BIGOT.

    Dan zullen wy hem morgen vroeg in  t gemoet gaan.

               SALISBURY.

    Zeg liever. ons op weg begeeven; want wy hebben twee
groote dagreizen te doen eer wy hem kunnen aantreffen.

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━

[p. 235]


            TWAALFDE TOONEEL.

       FAULCONBRIDGE. De voorige.

             FAULCONBRIDGE.

    Ik verheug my, U heden nog eens te zien,
onvergenoegde Lords. De Koning verzoekt U door my,
terstond by hem te komen.

               SALISBURY.

    De Koning heeft zich zelve van ons losgemaakt. wy
willen zyn dun bezoedelt gewaad met onze eere niet
voeren; noch den voet begeleiden die, waar hy treedt
bloedige voetstappen te rug laat. ga en zeg hem dat wy
het ergste weeten.

             FAULCONBRIDGE.

    Wat gy ook denken moogt, ik denk echter dat goede
woorden het beste waaren.

               SALISBURY.

    Het is de reden van ons ongenoegen, niet onze
wellevenheid, die thans spreekt.

             FAULCONBRIDGE.

    Maar daar is weinig vernuft in de rede van uw
ongenoegen; dus komt het my verstandiger voor uwe
wellevenheid thans te toonen.

                PEMBROKE.

    Ongeduld heeft haar voorrecht, myn braave Vriend!

             FAULCONBRIDGE.

    Waarlyk, om U Heeren te schaaden, en anders niemand.

               SALISBURY.

    Hier is de Gevankenis.  (Hy word Arthur gewaar.) wie
legt daar?

                PEMBROKE.

    o! Dood! op de verbreeking van deze reine en
Vorstelyke Schoonheid trots. heeft de Aarde geen kuil om
deze daad te verbergen.
[p. 236]

                 BIGOT.

    De verraderlyke Moord, ligt, als of hy zelfs dat
geene schuwde wat hy gedaan heeft, hem openbaar ter
beschouwinge voor, om de wraak uit te daagen; ofschoon
hy ook deze Schoonheid tot het Graf verdoemde, zo vond
hy ze echter te edel voor een Graf.

               SALISBURY.

    Wat dankt U, Sir Richard?  hebt gy ooit iets
diergelyks gelezen, gezien, of gehoord; of U kunnen
voorstellen, als gy het hier ziet? Kon de verbeelding
wel, zonder de beschouwing, zulk een tweede
voortbrengen?  het is de top, het hoogste punt, het
uiterste van alle uitersten, van  t geen de wreedaartige
moord waagen kan; het is de bloedigste schanddaad, de
wreedste onmenschlykheid, de lafhartigste streek, die de
blinde woede, of onbeweeglyke gramschap ooit aan de
traanen van het tedere medelyden voorgesteld heeft.

                PEMBROKE.

    Alle Moorden die ooit geschied zyn, worden door deze
onschuldig verklaard. zy is alleen, en zo weinig met
andren te vergelyken, dat zy de noch onbekende Zonden
van het toekomstige rein en heilig, en een moorddaadig
bloedbad tot een Kinderspel maakt, als men het tegen het
schrikkelyke Schouwspel wil vergelyken.

             FAULCONBRIDGE.

    Het is een verdoemde en bloedige daad! de roekelooze
misdaad van een moorddaadige hand, als het de daad van
een hand is.

               SALISBURY.

    Als het de daad van een hand is?  wy hebben een
bewys van Licht, dat volgen zal. Huberts hand volbragt
dit schandlyk werk! hy was het werktuig van de wil des
Konings. thans zweere ik myne Ziele van alle
gehoorzaamheid tegens dezen Koning af. hier voor de
ruine van dit bevallig leven knielende, adem ik tot deze
ademlooze maar dierbaare Prins, [p. 237] de wierook
myner gelofte, eene heilige gelofte, dat ik niet eerder
de vreugde der Waereld weder smaaken, niet eer het
vergenoegen der rust, en het gemak den toegang vergunnen
zal, voor ik dit hoofd (rr) daar door den roem
verschaffe, dat ik hem den dienst der wraake bewezen
heb.

           PEMBROKE en BIGOT.

    Onze Zielen bekrachtigen deze heilige belofte.

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━


           DERTIENDE TOONEEL.

           HUBERT. De voorige.

                 HUBERT.

    Mylords, ik zoek U overal met een vuurigen haast;
Arthur leeft; de Koning laat U roepen.

               SALISBURY.

    ô! Hy is vermetel, en word niet rood voor de dood.  
Weg gehaate Booswicht, vlugt hier van daan!

                 HUBERT.

    Ik ben geen Booswicht.

  SALISBURY, terwyl hy den degen trekt.

    Moet ik eene inbreuk op het Gerecht doen?

             FAULCONBRIDGE.

    Uw zwaart is blank Sir, steekt het weêr in.

               SALISBURY.

    Niet eer voor dat ik het een Moordenaars huid ter
scheede gegeeven heb.

                 HUBERT.

    Te rug Lord Salisbury, te rug zeg ik! waarachtig,
myn degen is even zo scherp als den uwen.


    (rr) FARMERS vermoeden dat men hier head voor hand
moet lezen, is zeer waarschynlyk, en verdiend de
goedkeuring die hy, volgens zyn zeggen, aan Dr. GREY
gaf.             ESCHENBURG.


[p. 238]
ik zou niet gaarn Lord, dat gy U zelve vergat, of U het
gevaar myner aangespoorde tegenkantingen aantrok; anders
zoude ik door uw woede genoopt, uwe waarde, uwen Adel,
en uwe grootheid vergeeten.

                 BIGOT.

    Vertrek! slegt Mensch! onderstaat gy U een Edelman
te trotseeren?

                 HUBERT.

    Niet om myn leven, maar om myne onschuld, die ik
tegen een Keizer zelf zou durven verdeedigen.

               SALISBURY.

    Gy zyt een Moordenaar.

                 HUBERT.

    Dwing my niet het te worden; tot hier toe ben ik het
noch niet. wiens tong valsch spreekt, spreekt onwaar, en
wie niet waar spreekt die liegt.

                PEMBROKE.

    Houwd hem in stukken.

             FAULCONBRIDGE.

    Houd Vreede, zeg ik.

               SALISBURY.

    Ter zyde, Faulconbridge, of ik zal U verzetten.

             FAULCONBRIDGE.

    Gy moest den Duivel zelf liever verzetten,
Salisbury. als gy my slegts zuur aanziet, of een voet
van deze plaats zet, of in uwe hitte een onbetaamlyk
woord tegen my uit, zo werp ik U dood tegen den grond.
steek uw degen ter zyde in; of ik zal uw braadspit zo te
saamen kloppen, dat gy denken zult dat de Duivel uit de
hel over U gekomen is.

                 BIGOT.

    Wat wild gy doen, roemwaarde Faulconbridge?  een
Booswicht, en Moordenaar bystaan?

                 HUBERT.

    Lord Bigot, dat ben ik niet.
[p. 239]

                 BIGOT.

    Wie heeft deze Prins dan vermoord?

                 HUBERT.

    Het is nog geen uur geleden dat ik hem geheel gezond
verliet. ik eerde hem, ik beminde hem, en wil myn leven
lang het verlies van zyn dierbaar leven betreuren.

               SALISBURY.

    Vertrouwd dat huichelagtige water zyner oogen niet:
schelmery kan ook weenen; en eene lange beoeffening
maakt dat haare gedwongene traanen, als stroomen van
medelyden en der onschuld zyn. kom alle met my wiens
ziele de onzuivre reuk eens slagthuis schuwd; want ik
verstik byna van deze uitdampingen der zonde.

                 BIGOT.

    Wel aan, naar St. Edmundsbury, tot den Dauphin!

                PEMBROKE.

    Zegt den Koning dat hy ons daar kan bevraagen.

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━


           VEERTIENDE TOONEEL.

         FAULCONBRIDGE, HUBERT.

             FAULCONBRIDGE.

    Dit gaat voortreffelyk!  wist gy mede van dit
heerlyk werk?  Hubert. zo gy deze moorddaadige daad
begaan hebt, zo rykt eene oneindige en onbeperkte
genaade niet toe, om U van de verdoemenis te redden.

                 HUBERT.

    Hoord my slegts Spreeken Sir.

             FAULCONBRIDGE.

    Ha! ik zal U wat zeggen.  gy zyt verdoemd, zo zwart
 neen! niets is zo zwart.  Gy zyt dieper verdoemd als
Vorst Lucifer. daar is noch [p. 240] geen zo  n
haatelyke (ss) Duivel in de Hel als gy zoud zyn, wanneer
gy dit kind vermoord hadt.

                 HUBERT.

    By myn Ziel......

             FAULCONBRIDGE.

    Al had gy maar in deze onmenschelyke daad bewilligd,
zo wanhoop!  en gebruikt gy een strik, zo zal de dunste
draad, dien ooit een spin uit het ligchaam trok, sterk
genoeg zyn om U te worgen. een riet zal een balk worden
om U daar aan te hangen; of wilt gy U liever verdrinken,
zo giet slegts een weinig water in een leepel; en het
zal een Oceaan worden, die toerykend genoeg zal zyn om
zulk een Booswicht te verstikken  ik heb zeer sterke
vermoeding op U.

                 HUBERT.

    Als ik door daad, bewilliging, of slegts door de
zonde eener gedachte, aan den roof van dit dierbaar
leven schuldig ben, welke in deze schoone hulding
ingeslooten was; zo moet het de Hel zelfs aan pynen
ontbreeken om my te martelen!  ik verliet hem geheel
gezond.

             FAULCONBRIDGE.

    Ga, draag hem in uwe armen weg, my dunkt geheel
verdooft te zyn, en myne weg te verliezen onder de
doornen en de gevaaren van dezen tyd.  hoe weinig moeite
hebt gy noodig om geheel En-


    (ss) Ik erinner my, eens een oud, onder Koning
HENDRIK VIII gedrukt boek gezien te hebben, welk
SHAKESPEAR mooglyk ook bekend was, waar in gezegt wierd
dat de baatelykheid der verdoemden, in deze Waereld
zich, volgens de trappen hunner misdaaden richten
zullen. de Schryver van het zelve erinnert, hoe zwaar
het uit dien hoofden zyn zal, om BELZEBUB en JUDAS
ISCARIOTH van elkander te onderscheiden.
            STEEVENS.


[p. 241]
geland op te heffen! uit dit klein verbrooken huis der
rechtmaatige Koningswaarde, is het leven, de vreede, de
trouw van dit geheele Koningryk ten Hemel gevlooden; en
Engeland word ten buit aan de geene die het meeste
geweld heeft om het aan zich te trekken, en naar
gevallen te handhaven. de hondsche Kryg zet nu om de
kaal gemaakte beenderen der Majesteit, zyn vertoornde
Kam op, en toond de tanden tegen de vriendelyke oogen
des Vreedes. Straks stooten uitheemsche Krygsheiren en
Inlandsche Misnoegden in juiste liniën op elkander; en
de verwoesting loerd, als den Raav op een ziek en
vallend Lam, op den stortenden val des geweldigen
Troons. Gelukkig hy, wiens Gewaad en Gordel dit onweder
kan verduuren.  draag het Kind weg en volg my terstond.
ik ga by den Koning; duizend bezigheden wagten op ons;
de Hemel werpt een toornig aanschyn op dit Land.


      Einde van het Vierde Bedryf.

                     Continue

[p. 242]


              VYFDE BEDRYF.

             EERSTE TOONEEL.

Het Tooneel verbeeld het Hof in Engeland.

      JOHANNES, PANDULPHO, GEVOLG.

    JOHANNES, de Krooon aan Pandulphe
             geevende (tt).

Hier mede geeve ik dezen Cirkel der Koninglyke Eere in
uwe handen.

               PANDULPHO.

    Ontvang uit myne hand wederom, uwe Koninglyke
grootheid en waarde, als een leen van den Paus.

                JOHANNES.

    Houd nu uwe heilige belofte; gaat de Franschen in  t
gemoet, en bediend U van al de macht die gy van zyne
Heiligheid hebt, om hen, eer zy ons geheele Ryk in vlam
zetten, de Grenzen toe te sluiten, onze misnoegde
Graaven werpen zich op; ons Volk verzet zich tegen zynen
pligt; en zweerd een vreemd bloed, een vreemde Koning,
trouw en onderdanigheid. deze overstrooming eener
koortsachtige buitenspoorigheid kan door U alleen
bevreedigd worden. verzuimt dus niet; want de
tegenwoordige tyd is zo ziek dat zy


    (tt) PANDULPHO gaf eigenlyk de Kroon aan JOHANNES
niet terstond te rug, maar hield dezelve met het bestuur
drie dagen lang aan zich; en leverde ze toen eerst weder
aan den Koning over; om hem te verstaan te geeven, dat
hy toen een Onderdaan en Vassaal des Roomschen Stoels
geworden was.
            GREY.


[p. 243]
zonder behulp van* een haastig Geneesmiddel zeer ras
onheelbaar* zal zyn.

               PANDULPHO.

    Myn adem was het, die wegens uwe halstarrige
verzetting tegens den Paus dit onweêr verwekte: maar nu
gy op een zo gelukkige wyze verandert zyt; zo zal
denzelven adem de storm des Krygs weder weg ademen, en
schoon weêr in uwe waggelende Landen maaken. op dezen
tegenwoordigen Hemelvaartsdag, vergeet dat niet, ga ik,
na dat gy eenen Eed gedaan hebt om den Paus te dienen;
de Franschen overreden dat zy hunne wapenen nederleggen.
        (Pandulpho vertrekt.)

                JOHANNES.

    Is  t heden Hemelvaartsdag?  zei de Propheet niet
dat ik nog voordemiddag myn Kroon zou nederleggen? dit
heb ik ook gedaan, ik geloofde dat het door geweld moest
geschieden; maar de Hemel zy gedankt! het geschiede
vrywillig.

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━


             TWEEDE TOONEEL.

       FAULCONBRIDGE. De voorige.

             FAULCONBRIDGE.

    Geheel Kent heeft zich overgegeeven; niets houd
stand als Dover-Castle; London heeft, gelyk een
believende Waard, den Dauphin en zyn Heir opgenomen. uwe
Lords willen U niet hooren en zyn van voorneemen om
hunne dienst aan uwe Vyanden op te draagen; eene woeste
bedwelming dryft het kleine aantal uwer Vrienden gints
en weder.

                JOHANNES.

    Wilde myne Lords niet weder te rug komen, daar zy
hoorden dat den Jongen Arthur nog leeft?

             FAULCONBRIDGE.

    Zy vonden hem dood op de Straat leggen, gelyk [p.
244] een ledige kast waar uit het edelgesteente, het
leven, door een verdoemde hand gestolen was.

                JOHANNES.

    De Booswicht Hubert zeide my, dat hy nog leefde.

             FAULCONBRIDGE.

    Ik zou gezwooren hebben, dat hy niet anders wist.  
maar waarom zo nedergeslagen? waarom ziet gy  er zo
treurig uit? weest groot in daaden, gelyk gy het in
besluiten waart! laat de Waereld geen vrees, geen bang
mistrouwen in een Koninglyk oog lezen: wees in beweging,
gelyk de tegenwoordige omstandigheden; weest vuur tegen
vuur; dreigd den dreigenden, en trotseerd het
onbeschaamde Voorhoofd des praalenden schriks; zo zullen
de oogen der nederigen, die hun bestaan van de grooten
ontleenen, door uw voorbeeld groot worden, en de dappere
Geest van beraad aanneemen. welaan! flonker als de
Krygsgod wanneer hy zegepraalend in  t veld gaat; toon
stoutheid en aanwakkrend vertrouwen. hoe! moet men den
Leeuw in zyn Hol opzoeken? hem daar verschrikken? hem
daar doen sidderen? ô! dat moet nooit gezegt worden!  
kom, naar  t Veld, vlieg den stryd verder van de Poort
te gemoet, en vegt met den Vyand eer hy zo na komt!

                JOHANNES.

    De Pausselyke Gezant is by my geweest, en ik heb een
gelukkige Vreede met hem gemaakt, hy heeft my belooft,
dat de Heiren die den Dauphin aanvoerd, weder zullen
scheiden.
FAULCONBRIDGE.
    Welk eene roemlooze verbindtenis!  moeten wy, als
vreemden in ons Land invallen, zo ras op goede
vergelyken, onderhandelingen, verdragen, en
Wapenstilstanden denken? zal een baardeloos Jongeling,
een verwyfd, teder Jong Heertje, vermeetel op onze
Velden intrekken om zynen moedwil op een Krygszuchtigen
grond te weiden, de [p. 245] Lucht door de bonte staatie
zyner Vaanen te bespotten, en geen wederstand vinden?
Laat ons, myn Vorst, de Wapenen opvatten! mooglyk
verkrygt den Kardinaal zyn voorneemen niet; en schoon hy
het ook verkrygt, zo moeten zy ten minsten van ons
kunnen zeggen, dat zy ons ter verdeediging gereed gezien
hebben.

                JOHANNES.

    Neemt gy de schikking aan van het geene dat hier toe
noodig is.
FAULCONBRIDGE.
    Spoed U dan onvertzaagd voort! ik ben verzekert dat
onze party in staat was, een sterker Vyand zegenryk te
gemoet te gaan.

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━


           DERDE TOONEEL. (*)

 Het Tooneel verbeeld des Dauphins Leger
           te St. Edmundsbury.

        LOUIS, SALISBURY, MELUN.

                 LOUIS.

    Melun, laat daar een afschrift van neemen, en het
ter gedachtenisse bewaaren; geeft het Origineel aan deze
Lords weder te rug, op dat zy ook eene schriftelyke
verklaaring van onzen geneegen wille hebben; en wy zo
wel als zy, als wy deze papieren nalezen, ons mogen
erinneren wat wy bezwooren hebben, en ons woord vast en
onverbreeklyk behouden.

               SALISBURY.

    Van onze zyde zal het nimmer gebroken worden. en
alschoon wy Edele Dauphin, uw gedrag tegens ons door den
Eed eener vrywilligen eerbied, en eene ongedwongene
trouw vergelden; zo gelooft my echter Prins, dat het my
niet verheugd, dat men om de opene schaade der
tegenwoordige om- [p. 246] standigheden, door de
pleister eener verachtelyke beroerte af te helpen, en de
ingewortelde kanker eener wond te heelen, zo veel moeite
moet maaken. ach! het krenkt myne Ziele, dat ik dit
Staal van myn zyde moet trekken om Weduwen te maaken; en
dat in een Land daar dezen roemryken en rechtvaardigen
tegenstand over den naam van Salisbury moet schreijen!
maar zo verdorven zyn onze tyden, dat wy ter heeling en
wederherstelling van ons recht, geen andre middlen meer
hebben, als vermeetele onrecht, en regellooze
gewelddadigheid.  en moet het ons niet smarten, ô myne
met angst belaadene Vrienden! dat wy, die Zoonen en
Kinderen van dit Eiland gebooren wierden, zulk een
treurig oogenblik als dit is, zien moeten, in  t welk wy
agter eene vreemdeling trekken, over hunne tedre boezems
treden en de reien hunner Vyanden helpen aanvullen.  ik
moet my omkeeren en de smart van deze treurige
noodzaakelykheid beweenen  daar wy het Volk van een
afgelegen land tegen ons eigen Volk ondersteunen, en
onbekende Vaanen hier volgen moeten!  hoe! hier?  ô! myn
Volk, kond gy U ver van hier verwyderen! mogt Nephtunis
arm, die U ringswyze omvat, U uit den schoot van uw
moederlyke grond, aan den een of anderen Heidenschen
oever draagen, daar deze beide Christelyke Heiren, het
bloed des haats in een ader des vreedes te zaamen konde
geleiden, in plaats van het hier dus onächtzaam te
vergieten!

                 LOUIS.

    Uwe redenen betoonen eene edle denkwyze; en de
groote driften die in uwen boezem kampen, veroorzaaken
eene aardbeving van edle gevoelens in U. Ach! welk een
schoonen stryd tusschen noodzaaklykheid en Vaderlands
Liefde, hebt gy gestreden! laat my dezen roemwaardigen
daauw afveegen, die als vlietend Zilver over uwe wangen
rolt. myn hart is wel door vrouwen traanen ver- [p. 247]
smolten, een zo gewoonen vloed! maar deze uitstorting
van manlyke traanen; deze door den storm der ziele te
saamen gedreevene regenvlaag, beweegt myne oogen, en
steld my in de grootste verbaastheid; even als of ik het
gantsche gewelf des Hemels in eens met brandende
luchtverschynselen vervuld, gezien had. helder uw
voorhoofd op, roemryke Salisbury, en verdryf door een
grootmoedig hart dezen storm van U. laat deze traanen
over, aan de oogen der Zuigelingen, die nimmer de
Reuzengelyke waereld in woede gezien, en het geluk
anders nergens hebben kunnen leeren, als by vrolykheden,
geheel warm van bloed van vreugde en dertelheid. kom; gy
moet uwe hand even zo diep in den beurs eener ryke
achting steeken als Louis; en dit moet gy allen, gy
Edelen! die uwe begeertens aan de sterkte myner wenschen
knoopt.  Zie daar sprak (uu) naar my dunkt een Engel om
ons aan te moedigen: want daar komt de Heilige Gezant
ons van den Hemel zelf een Volmacht brengen, om onze
onderneemingen, door zyne heilige goedkeuring het Zegel
des rechts in te drukken.


    (uu) De Dauphin had den Gezant, wel is waar, nog
niet hooren spreeken, maar wyl hy hem ziet komen vermoed
hy dat het met een voorneemen is, om hem aan te
moedigen, en met het gezach der Kerk te bekrachtigen;
des roept hy billyk uit. ,, By de beschouwing van dezen
Heiligen Man worde ik als door de stem van eenen Engel
aangemoedigt.             JOHNSON.


━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━

[p. 248]


             VIERDE TOONEEL.

     PANDULPHO, GEVOLG. De voorige.

               PANDULPHO.

    Heil zy U, Edele Prins van Vrankryk! ik kom U
berichten dat Koning Johannes zich met Rome verzoend
heeft. zyn drift, die zich zo wederspannig tegen de
Heilige Kerk, tegen de groote Hoofdstad Rome, en den
Pausselyken Stoel aankanten, heeft zich weêr
nedergelegt. Rold dus uwe dreigende vaanen wederop; en
tem den grimmigen geest des woesten krygs, op dat hy,
gelyk eenen naar de hand opgevoeden Leeuw, vriendelyk
aan de voeten ligt; en in het toekomende niet meer, als
door zyn aanschyn, verschriklyk zy.

                 LOUIS.

    Vergeef my, myn waarde Kardinaal, ik keer niet te
rug: ik ben van te hooge geboorte om my te laaten
gebieden; om de onderdaanige bediende, of het Werktuig
van een heerschende macht in de Waereld te zyn. uwe Adem
blies het eerst de doode koolen des krygs tusschen my en
dit getuchtigd Ryk aan, en gaf dit vuur nog meerder
gloed: nu is het veels te groot, om van de zwakke wind
die het aanblies, weder uitgeblazen te worden. Gy leerde
my myne rechten en aanspraak op dit land kennen; gy
alleen bewoog myn hart tot deze onderneeming; en thans
komt gy om my te zeggen, dat Johannes met Rome Vreede
heeft gemaakt. Wat gaat my zyne vreede aan! uit krachte
van het recht, dat ik door myn Huwelyk verkreeg, maak
ik, na den Jongen Arthurs dood, op dit land als op het
myne aanspraak; en nu, daar het reeds half veroverd is,
zou ik weder te rug gaan, om dat Johannes met Rome heeft
vreede gemaakt? Ben ik dan Romes slaaf? welke sommen,
welke hulptroepen, welke krygstuigen heeft Rome tot deze
ondernee- [p. 249] ming gegeeven? Ben ik het niet die de
geheele last draagt? wie anders als ik, en die geenen
die myn gerechten aanspraak ondersteunen, zweeten in
deze bezigheden, en voeren dezen Oorlog? heb ik de
bewooners van dit Eiland my niet hooren toejuichen: lang
leeve de Koning! toen ik hunne Stad beleegerden? Heb ik
thans de beste kaarten niet, om in deze ligte speelparty
een Kroon te winnen? en nu moet ik het opgeeven, daar ik
den zegen reeds in handen heb? neen, waarlyk dit zal
nooit geschieden!

               PANDULPHO.

    Gy ziet op het uiterlyke van deze zaak.

                 LOUIS.

    Uiterlyk of innerlyk!  ik zal niet eerder te rug
keeren, voor dat ik myn voornemen zo roemryk uitgevoerd
heb, als het myn blyde hoop beloofd wierd, eer ik dezen
kryg aanving, en deze dappre Oorlogs lieden te saamen
bragt om te overwinnen, en den roem zelfs in de kaaken
van het gevaar en den dood te veroveren; (men hoord een
Trompet) welk een wakkre Trompet eischt ons daar op?

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━


             VYFDE TOONEEL.

       FAULCONBRIDGE. De voorige.

FAULCONBRIDGE.
    Vergun my, volgens het gebruik by beschaafde
Volkren, een gerust gehoor. ik ben van den Koning
afgezonden, om met U, den Kardinaal te spreeken, en te
hooren wat gy voor ons uitgewerkt hebt. volgens het geen
gy daar op antwoord, zal ik my dan, volgens myn
volmacht, verder verklaaren.

               PANDULPHO.

    De Dauphin is hardnekkig en wil myn voorslag
[p. 250]
geen gehoor geeven. hy zegt rond uit dat hy de Wapenen
niet wil nederleggen.
FAULCONBRIDGE.
    By al het bloed dat ooit woede ademde, de Jongeling
spreekt recht. Hoord thans onze Engelsche Koning; want
dus spreekt zyne Majesteit door my. Hy is gewapend, en
heeft oorzaaken om het te zyn. om dit Apenspel, dezen
belagchelyken aantogt; deze geharnaste Mommery, dit
onbezonne Spiegelgevegt; om deze baardelooze
Moedwilligen, dit Heir van Jongelingen lacht de Koning
wat om, en is bereid dit Dwergenheir, deze Pigmeen
wapenen uit den omtrek van zyn gebied te kloppen. zou
deze hand, welke kracht genoeg heeft, U digt voor uw
Huisdeuren te kloppen, en te maaken dat gy over de
onderdeur springt, en U gelyk Wateremmeren in verborgene
Bronnen te doen duiken, onder de Pannen uwer Stallen te
doen klimmen, gelyk Panden in Kasten en Kisten
ingeslooten te leggen, by de zwynen te kruipen, uw
zekerheid in Kelders en Gevankenissen te doen zoeken,
daar gy reeds van angst trilde en beefde als gy een
Kraai in uw land hoorde schreeuwen, wyl gy het voor de
stem van een Engelsche Soldaat hield.  Zou deze zegeryke
hand hier machteloos zyn, die U in uwe eigene Kamers
getuchtigd heeft? neen, weet dat den Edlen Monarch in de
Wapenen is, en gelyk een Adelaar over zyn hoog slot
zweeft, om ieder die zyn nest nadert, weg te jaagen. En
gy ontaarte, gy ondankbaare Rebellen, gy bloeddorstige
Neroos, die het lyf van uwe dierbre Moeder Engeland
oprukt, word rood van schaamte! want uwe eigene Vrouwen
en bleekwangige Dochters komen, gelyk Amazoonen, en
trippelen agter uwe trommelen heen. Zy veranderen hunne
Vingerhoeden in yzren Handschoenen; haare naalden in
Pooken; en haare tedere gevoelens in grimmigheid en
bloeddorst.
[p. 251]

                 LOUIS.

    Maak toch een einde van uw Snorkery, en keer in
vreede binnen. wy staan toe, dat gy beter schimpen kunt
als wy; vaar wel: onze tyd is te kostbaar, om ze met
zulk een Zwetzer te verdryven.

               PANDULPHO.

    Laat my ook eens spreeken.
FAULCONBRIDGE.
    Neen, ik wil spreeken.

                 LOUIS.

    En ik wil geen van beiden hooren. roerd de
trommelen; en laat de tong des Oorlogs onze zaaken en
tegenwoordigheid verdedigen.
FAULCONBRIDGE.
    ô! Als men uwe Trommelen slaat, zullen zy waarachtig
schreyën; en dat zult gy ook doen als men U slaat. wek
maar een Echo met den klank uwer Trommelen, dan zult gy
aanstonds een ander hooren die bereid is even zo luid te
rug te klinken als de uwen; en de ooren van het
Firmament te doen raatelen, en het hol gebrul des
Donders te trotzeeren: want de dappre Koning Johannes is
hier terstond zeer naby; hy verliet zich niet op deze
kreupele Gezant, dien hy meer uit vermaak als uit nood
heeft gebruikt: op zyn Voorhoofd zit een naakt geraamte,
wiens ampt het heden is, de Franssen met geheele
duizenden te verslinden.

                 LOUIS.

    Roerd onze Trommelen, om die gevaaren nader te
leeren kennen.
FAULCONBRIDGE.
    Twyffel niet Dauphin, gy leerd ze zeker kennen.
                        (Zy vertrekken.)

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━

[p. 252]


           ZESDE TOONEEL. (*)

   Het Tooneel verbeeld een Slagveld.

             Veldgeschreeuw.

   JOHANNES, HUBERT, daarna een BODE.

                JOHANNES.

    Zeg my Hubert, hoe staat het met ons?

                 HUBERT.

    Slegt vrees ik. hoe is het met uw Majesteit?

                JOHANNES.

    ô! Ik ben hartelyk Ziek  deze koorts die my reeds
lang geplaagt heeft neemd geweldig toe!
Een BODE.
    Myn Vorst, uw dappre Neef Faulconbridge, bid uwe
Majesteit het veld te verlaaten, en hem slegts te melden
welke weg gy neemt.

                JOHANNES.

    Zeg hem, in de Abtdy te Zwinstead.

                  BODE.

    Weest maar goeds moeds; want de menigte hulptroepen
die den Dauphin hier verwacht, zyn voor drie nachten
reeds op de Zandbanken van Godwin gestrand. Zo even
eerst heeft Richard dit bericht ontvangen; en de
Franssen verdedigen zich maar weinig, en trekken reeds
te rug.

                JOHANNES.

    Ach! deze Tyrannische Koorts brand my uit, en laat
my door deze goede tyding niet verheugd worden. wel aan
naar Zwinstead toe!  myn draagstoel! de zwakheid
overweldigt my, ik ben geheel afgemat.
            (Zy vertrekken.)

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━

[p. 253]


          ZEVENDE TOONEEL. (*)

Het Tooneel verbeeld het Fransche Leger.

       SALISBURY, PEMBROKE, BIGOT.

               SALISBURY.

    Ik dacht niet dat de Koning nog zo veel Vrienden
had.

                PEMBROKE.

    Nog eens!  spreekt den Franschen moed in: zyn zy
ongelukkig dan zyn wy het ook.

               SALISBURY.

    Die duivelsche Bastaard Faulconbridge is allen
wederstand ten trots, alleen schuldig aan ons verlies.

                PEMBROKE.

    Men zegt dat Koning Johannes, het Veld, zeer ziek
zynde, verlaaten heeft.
            (MELUN word, gewond zynde, door Soldaten op
het Tooneel gebragt)
MELUN.
    Breng my hier by de Engelsche Rebellen.

               SALISBURY.

    Zo lang wy gelukkig waaren, noemde men ons anders.

                PEMBROKE.

    Het is Graaf Melun.

               SALISBURY.

    Doodelyk gewond.
MELUN.
    Vlucht, gy edele Engelschen, gy zy verraaden en
verkogt, naait het ruwe oog der Rebellie weder uit (vv)
en roept de verlaatene trouw weder


(vv) Deze (Metaphora) overdragt is van een Naainaald
genomen en wat hard; echter komt zy nog [p. 254n] op een
andre plaats voor; zynde de lezing wel geschikt.        
    ESCHENBURG.


[p. 254]
te rug; zoekt den Koning Johannes op, en valt hem te
voet; want als de Dauphin in deze Slag overwinnaar word,
zo zal hy uwe moeite beloonen, met U het hoofd af te
laaten slaan. Dat heeft hy gezwooren en ik met hem en
veele anderen met my op het Altaar te St. Edmundsbury,
op het zelve Altaar daar wy U vriendschap en eeuwige
liefde zwoeren.

               SALISBURY.

    Kan dit mooglyk, kan dit waar zyn?
MELUN.
    Heb ik niet reeds de schrikkelyke dood voor myne
oogen? bloed het weinige leven dat ik nog heb niet
altemaal weg, gelyk een beeld van Wasch voor het vuur
versmelt? wat zal my in de Waereld thans tot bedrog
beweegen, daar alle nuttigheid des bedrogs voor my
ophoud? hoe kan ik dan nog valsch zyn, daar het waar is
dat ik hier sterven, en daar slegts door waarheid leven
moet? ik herhaal het nog eens, wint Louis den Slag, zo
is hy meinëedig, zo ooit uwe oogen den dag nog eens in
het opgaan zien. in deze nacht nog wiens zwarte
besmettelyken adem, reeds de brandende kam der oude
matte en vermoeide Zon bewaassemd, in deze nacht zult gy
voor de laatste maal ademen. en voor de verhuurde
verradery een verachtelyk loon ontvangen, namelyk, het
verlies uws levens, zo Louis onder uwen bystand den Slag
wint. Beveeld my aan eenen zekeren Hubert die by uwen
Koning is; myne liefde tot hem, en de omstandigheid dat
myn Grootvader een Engelschman was, dryft myn geweeten
dit alles te ontdekken. Breng my, bid ik U, ter
belooning daar van, uit het gedruisch van den Slag, in
een oort waar ik myne nog overige gedachten in [p. 255]
ruste vergaderen, en onder betrachting en vroome
wenschen myn ziel van dit ligchaam scheiden kan.

               SALISBURY.

    Wy gelooven U; en waarlyk deze gunstige gelegenheid
bevalt my, wyl wy dezelve zullen waarneemen, om den weg
van eenen vervloekten afval te verlaaten. Thans willen
wy gelyk een teruggaanden vloed onze afwyking en onze
regellooze loop afstaan, en ons binnen de paalen houden
die wy overtreden hebben: wy zullen gerust en gehoorzaam
tot onzen Oceaan, den grooten Johannes, voortgaan.  Myn
arm zal U helpen om U van hier te draagen, want ik zie
de gruwzaamste smarte des doods in uwe oogen. kom myne
Vrienden! vluchten wy op nieuw! eene gelukkige
vernieuwing die de bevordering des ouden rechts ten
oogmerk heeft!


           (Zy vertrekken en draagen Melun weg.)


━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━


           AGTSTE TOONEEL. (*)

 Het Tooneel verbeeld een ander gedeelte
         van het Fransche Leger.

     LOUIS alleen, daar na een BODE.

                 LOUIS.

    De Zon dunkt my, wilde heden niet gaarne ondergaan,
maar bleef staan, en maakte dat de Westelyke Wolken rood
wierden, toen de Engelschen met laffe wankelmoedigheid
door hun Land weder terug keerden.     ô! Wy hielden ons
dapper, toen wy hen met eene laading van ons ongebruikt
Geschut, naar een zo bloedigen arbeid goeden nacht
zeiden, en onze gescheurde Vaanen gerust weder oprolden;
de laatste in  t Veld en byna Overwinnaars van den
stryd....
[p. 256]
Een BODE.
    Waar is den Dauphin?

                 LOUIS.

    Hier.  welk nieuws brengt gy?

                  BODE.

    Graaf Melun is geslagen; de Engelsche Lords zyn door
zyne voorstellingen wederom tot den afval bewoogen; en
de versterking daar gy zo lang naar gewenscht hebt is op
de Zandbanken by Godwin vergaan.

                 LOUIS.

    Ach! welke booze berichten!  geloof my, ik dacht
dezen avond zo treurig niet te zyn, als ik op dit
bericht geworden ben.  wie heeft dan gezegt, dat Koning
Johannes één of twee uuren eer gevlucht is eer de nacht
onze vermoeide heiren scheiden?

                  BODE.

    Wie het ook gezegt heeft, myn Prins, het is waar.

                 LOUIS.

    Goed. houd deze nacht goede wacht; de dag zal zo
vroeg niet op zyn als ik, om het morgen nog eens te
waagen.

                                 (Zy gaan heen.)


━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━


          NEGENDE TOONEEL. (*)

Het Tooneel verbeeld een open Plaats niet
     ver van de Abtdy te Zwinstead.

 FAULCONBRIDGE en HUBERT van verscheide
                 zyden.

                 HUBERT.

    Wie is daar?  Spreek!  Spreek haastig, of ik schiet.

             FAULCONBRIDGE.

    Goed Vriend. wie zyt gy?
[p. 257]

                 HUBERT.

    Van de Engelsche party.
FAULCONBRIDGE.
    En waar gaat gy?

                 HUBERT.

    Wat raakt U dat?  mag ik U niet even zo goed naar
uwe verrichtingen vraagen, als gy naar de myne?
FAULCONBRIDGE.
    Hubert, geloof ik.

                 HUBERT.

    Gy gelooft goed. ik zal eens op goed geluk gelooven
dat gy myn Vriend zyt, terwyl gy myn stem zo wel kent.  
wie zyt gy?
FAULCONBRIDGE.
    Wien gy wilt; en als het U belieft kunt gy my de eer
doen van te gelooven, dat ik eenigermaate een
Plantagenet ben.

                 HUBERT.

    Ha! dat ik U niet kon kennen! gy en de oogenloozen
nacht hebben my beschaamd!  dappre Krygsman, vergeef het
my, dat een toon van uw tong vreemd in myne ooren
klinke.
FAULCONBRIDGE.
    Hoor eens, zonder omstandigheden, wat nieuws is  er?

                 HUBERT.

    Ik wandel hier in de zwarte schaduwe der nacht, om U
op te zoeken.
FAULCONBRIDGE.
    Maak het dan kort; wat hebt gy nieuws?

                 HUBERT.

    ô! Myn waarde Heer, een bericht dat voor de nacht
geschikt is; zwart, gevaarlyk, troosteloos en
schrikkelyk.
FAULCONBRIDGE.
    Toon my slegts, zonder bedenken zelfs de wond van
deze slegte nieuwigheid; ik ben geen Vrouw; ik zal daar
niet van in onmacht vallen.
[p. 258]

                 HUBERT.

    Ik vrees dat de Koning door een Monnik vergeeven is.
ik verliet hem, reeds byna spraakeloos, en spoeden
aanstonds voort, om U dit ongeluk te melden, op dat ik U
op de gevolgen zou doen zien wanneer gy te laat daar
mede verrast wierd.
FAULCONBRIDGE.
    Hoe bekwam hy dit vergift?  wie dronk het hem toe?

                 HUBERT.

    Een Monnik, een overgegeeven Booswicht, wiens
gedarmte daar terstond van geborsten is. de Koning kan
nog spreeken, en mogelyk nog gezond worden.
FAULCONBRIDGE.
    Wie liet gy by hem ter oppassinge?

                 HUBERT.

    Wie? weet gy niet dat de Lords alle terug gekomen
zyn, en Prins Hendrik in hun gezelschap medegebracht
hebben, op wiens voorbidding de Koning hunne feilen
verschoond heeft? zy zyn thans alle by zyn Majesteit?
FAULCONBRIDGE.
    Houd uw toorn te rug, ô Hemel! en leg ons niet meer
op als wy draagen kunnen!  ik moet U zeggen Hubert, dat
de helft van myn Heir, terwyl ik dezen nacht door de
ondiepte waadde, van den vloed weggenomen is. de
Moerassen by Linkoln hebben hen verslonden. ik zelf,
schoon ik wel reiden kan, ben met gevaar daar van
afgekomen: kom laat ons spoeden! breng my by den Koning;
ik vrees dat hy dood zal zyn eer ik kom.

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━

[p. 259]


           TIENDE TOONEEL. (*)

Het Tooneel verbeeld de Tuin in de Abtdy
              te Zwinstead.

PRINS HENDRIK, SALISBURY, HUBERT, BIGOT, 
            daar na PEMBROKE.

                HENDRIK.

    Het is te laat; zyn bloed is doodelyk aangestooken,
en zyn eertyds gezonde hersenen  welke eenigen voor het
breekbaare woonhuis der ziele houden  kondigen ons door
hunne verwarring het einde der stoffelykheid aan.

                PEMBROKE.

    De Koning spreekt nog, en gelooft als men hem in de
vryë lucht bragt, dat de brandende hitte van het vergift
dat hem nu verteerd daar door minderen zoude.

                 HUBERT.

    Laat hem hier in den Tuin draagen. raast hy nog?

                PEMBROKE.

    Hy is geruster als toen gy hem verliet. daar even
zong hy.

                HENDRIK.

    Dit geeft ons weinig hoop. kwaalen die op zyn hoogst
gekomen zyn voelt den Lyder niet meer. Als de dood eens
de uiterste deelen aangegreepen heeft, dan worden zy
ongevoelig; en dan stormt hy alleen op de ziel, welke hy
door geheele Legioenen van zeldzaame inbeeldingen plaagt
en kwest, die in hun gewoel, by dezen laatsten Storm,
zich zelf onder elkander verteeren. hoe wonderbaar is
het dat de dood zingt!  [p. 260] Ik ben de slinger van
deze bleeke smagtende Staart, die zyn eigen Graflied
aanheft, en uit de Orgelpypen der sterflykheid, zyn ziel
en lyf in de eeuwige ruste zingt.

               SALISBURY.

    Weest gerust, Prins: want gy zyt gebooren om het
geene hy ruw en onvolkomen nalaat, te vormen en in orden
te brengen.

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━


             ELFDE TOONEEL.

 JOHANNES, word op  t Tooneel gedragen.
               De voorige.

                JOHANNES.

    Ach! nu heeft myn ziel vryë lucht; zy wilde noch ten
venster noch ter deure uit.  het is zulk een heete Zomer
in mynen boezem dat alle myne ingewanden zich tot stof
kruimen. Ik ben een Figuur dat met de Veder op Pergament
getrokken is, en verschroei door het vuur te saamen.

                HENDRIK.

    Hoe bevind zich uwe Majesteit?

                JOHANNES.

    Vergiftigd! slegt daar aan! dood, verlaaten,
verworpen!  en niemand van U heet den Winter te komen,
om zyne yskoude vinger in myn keel te steeken; noch
beveeld de Stroomen van myn Koningryk hunnen loop door
myn brandende boezem te neemen; noch maakt dat de
Noordewind myn verdorde lippen kusschen, en my met koude
verkwikken wil. ik begeer niet veel van U; maar bid
slegts om koude troost, en gy zyt zo onbarmhertig en
ondankbaar* dat gy het my afslaat.
[p. 261]

                HENDRIK.

    ô! dat  er in myne traanen eenige kracht was, om U
verzagting te verschaffen!

                JOHANNES.

    Uw Zout is heet.  in my brand een Hel; en het
vergift is als een Duivel daar in geslooten, om het
reddelooze, verdoemde bloed te pynigen!

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━


            TWAALFDE TOONEEL.

       FAULCONBRIDGE . De voorige.

FAULCONBRIDGE.
    Ach! ik ben ademloos, en geheel uitgeput door groote
haastigheid om uwe Majesteit te zien.

                JOHANNES.

    ô! Neef, gy komt juist ter tyd om my de oogen toe te
drukken!  het takelwerk van myn hart is verscheurd en
verbrand, en al de touwen daar myn leven mede zeilen
moest, zyn een enkle draad, een klein hairtje geworden;
myn hart hangt nog slegts aan een enkle zwakke band, die
naauwlyks zo lang houden zal tot uwe berichten gezegt
zyn; en dan is dit alles wat gy ziet, slegts een
Aardklomp, en het Model van een gevallen Majesteit.
FAULCONBRIDGE.
    De Dauphin is in aantogt, en de Hemel weet hoe wy
hem ontmoeten zullen; want ik heb in eene nacht daar ik
met voordeel terug wilde trekken, myn beste Volk in de
Moerassen van Lincoln verlooren, zy allen wierden daar,
door den onverwagte vloed verslonden.

                             (De Koning sterft.)

[p. 262]

               SALISBURY.

    Gy blaast deze doodsboodschap in een dood oor.  myn
Gebieder! myn Koning!  zo heden een machtig Vorst  thans
zo!

                 HUBERT.

    Zo even moet ik verder loopen, en zo even stil
staan. welke zekerheid is  er in de Waereld, welke duur,
welke hoop? als dit; wat heden een Koning was, is
daadelyk een aardklomp!
FAULCONBRIDGE.
    Zo zyt gy weg?  ik blyf alleen te rug om het werk
der wraak in uwe plaats te voltrekken, en dan zal myn
ziel U op dezelve wys ten Hemel volgen, als zy U altoos
op Aarde gediend heeft.  (tegen de Lords.) Nu gy Sterren
die in uw regte kring te rug getreden zyt, waar is nu
uwe macht? betoond nu uwe wedergekeerde trouw, en spoed
daadelyk weder met my te rug, om de verwoesting en
altoos duurende smaad uit de zwakke deur van ons
weerloos Land te jaagen. laat ons den Vyand terstond
opzoeken, of wy worden spoedig van hem opgezocht! de
Dauphin volgt ons met zyne woede op de hielen.

               SALISBURY.

    Het schynt dat gy minder weet als wy. de Kardinaal
Pandulpho rust binnen uit, hy is eerst voor een half uur
van den Dauphin gekomen, en brengt voorslagen van
Vreede, die wy met eer en voordeel kunnen aanneemen, en
dan is dezen Oorlog terstond geëindigt.
FAULCONBRIDGE.
    Hy zal des te geneegener tot Vreede zyn, als hy ons
tot tegenweer bereid vind.

               SALISBURY.

    Het is omtrend voorby; want hy heeft reeds het
grootste gedeelte zyner Krygsbenoodigtheden naar de
Kusten gezonden, en den Kardinaal vol- [p. 263] macht
gegeeven, om Vreede te maaken. Vind gy zulks goed, dan
zullen wy, gy, ik zelf, en de overige Lords, ons deze
namiddag met hem op weg begeeven, om deze zaak gelukkig
tot stand te brengen.
FAULCONBRIDGE.
    Ik ben te vreeden, en gy, myn waarde Prins, met de
overige Vorsten die men nog ontbeeren kan; blyft te rug,
om uws Vaders begraffenisse te bezorgen.

                HENDRIK.

    Te Worcester zal zyn ligchaam begraaven worden; dit
was zyn laatste wil.
FAULCONBRIDGE.
    Hy zal daar heen gebragt worden; en gelukkig moet gy
zelfs myn Prins, de erfvolging, en den dien roemryke
Septer van dit Land overneemen, dien ik hier met alle
onderdanigheid op myne kniën, myne getrouwe diensten en
altoosduurende gehoorzaamheid beloof.

               SALISBURY.

    Even dezelve belofte, doet onze tedre Liefde, dat zy
voor eeuwig zonder eenige vlekken duuren zal.

                HENDRIK.

    Myne ontroerde ziel, wenscht U te kunnen danken, en
weet het niet anders te doen dan door traanen.
FAULCONBRIDGE.
    ô! Laat ons de rampen des tyds, slegts zo veel als  
t noodig is, betreuren; daar wy ze reeds zo lang voor
uit beklaagd hebben.  Zo lag Engeland nooit, en zal ook
in het toekomende nooit aan de voeten van een Veroveraar
liggen, als wanneer het zich met eigen hand gekwetst
heeft. nu, daar deze Prinssen weder naar huis [p. 264]
gekeerd zyn; laat nu drie Waerelddeelen in de Wapens
komen, wy zyn sterk genoeg om hen af te houden. Niets
kan ons verschrikken, zo lang Engeland zich zelve
getrouw blyft.


       Einde van het vyfde Bedryf.

                     Continue

[p. 265]


        ONDERZOEK EN AANMERKINGEN

                OVER HET

              LEVEN EN DOOD

                   VAN

                 KONING

                JOHANNES,

             HISTORIE-SPEL.

DIt opschrift belooft een grooter omtrek der
Gebeurtenissen, als het Tooneelspel werkelyk heeft. Het
houd enkele voorvallen in uit de Regeering dezes
Konings, die zich zedert zyne vierendertigste levens
Jaaren, tot aan zynen dood toedroegen, en bevat eene
tydruimte van zeventien Jaaren.
    Ik hoop den Lezer geen onaangenaame dienst te doen,
als ik hem de hoofdzaakelyken inhoud van dit, en der
overige Historische Tooneelspelen van onzen Dichter, in
een kort uittreksel uit eenige der beste Engelsche
Geschiedschryvers voorleg, om dezelven des te eer
overtezien, en de wyze te konnen beoordeelen, hoe
SHAKESPEAR de stof, welke hem de geschiedenis aanbood,
in deze Dra-[p. 266]*matique vorm omgewerkt heeft. (ww)
Zyn verdienste zal daardoor uitsteekender worden.
    RICHARD de eerste had, als hy in den heiligen Kryg
toog, zyn Broeders Zoon, den Jongen ARTHUR, Hertog van
BRETAGNE, tot navolger benoemd, zonder aan zyn Jonger
Broeder, JOHANNES te denken. Deze laatste echter
berusten hier niet by, maar drong op zyn recht tot
Troonvolger, en verkreeg zyn doelwit, terwyl RICHARD hem
nog in zyn laatste wil tot erfgenaam van alle zyne
landen benoemde. Vermoedelyk heeft zyn Moeder LEONOORE,
hem daartoe overgehaald. Ondertusschen verklaarden zich
den Adel ende toenmaals aan Engeland toebehoorende
Provintien, Anjou, Maine, en Touraine, tegen deze
Troonvolger, beweerden het het recht des Jongen
Twaalfjaarigen ARTHURS, wiens Vader, Godfrey, een ouder
Broeder van RICHARD, als JOHANNES geweest was, en
verkreegen den bystand van PHILIP, Koning van Vrankryk,
die den Jongen ARTHUR in zyne bescherming nam, en hem
met zyn Zoon LOUIS, te Parys liet opvoeden. Koning
JOHANNES kwam kort daarop gewapender hand naar Vrankryk,
om de van hem afgevallene Landen weder te veroveren. Hy
was in dezen Veldtocht niet ongelukkig, en het kwam
eindelyk onder de beide Koningen tot Vredens
verklaaringen waarin de paalen hunner Landen bestemd
wierden.


    (ww) Zie Acta Regia, or, an Account of the Treaties,
Letters and Instruments  publish du Mr. RYMER s Foedera,
&c. (Lond. 1726. 8.) Vol. I.  Histoire d Angleterre par
Mr. de RAPIN THOYRAS, (a la Haye, 1724. 4.) T. II, p.
277  Dav. HUME s History of England. (Lond. 1767. 8.)
Vol. II. p. 90.


[p. 267]
Ter bevestiging van hunne verzoening wierd de Nicht van
Koning JOHANNES, BLANCA van Kastilien, met den DAUPHIN
van Vrankryk verbonden.  Er onstonden niet lang hierna
nieuwe onlusten in Poitou en in Normandyën; maar zy
wierden echter dra weder gestilt. Ondertusschen bleef
doch de Adel dezer Provintien noch altoos op JOHANNES
gestoord. Koning PHILIP nam zich hunner aan. Met beide
verbond zich de Jonge ARTHUR, die Koning PHILIPPS
Dochter huwden; hy drong met een klein heir in Poitou
in, wierd echter door Koning JOHANNES geslaagen,
gevangen genomen, en in den Burgt Falaize opgeslooten.
Hier sprak de Koning met hem, en zocht hem, doch te
vergeefsch, van zyn aanspraak af te brengen. Hy dacht  
er toen reeds op, om deze Jonge, onberaade, en hem
gevaarlyke Prins uit de Waereld te zenden. De wyze op
welke hy dit uitvoerden, word door de Geschiedschryvers
onderscheidenlyk verhaald. De waarschynlykste is de
volgende. Hy zond iemant, dien hy ter vermoording van
den Jongen ARTHUR aangespoord had, naar Falaise, maar
HUBERT de BOURG, Koninglyke Kamerheer, en opziender van
dit slot deed, als of hy het bevel van den Koning zelf
uitvoeren wilde; liet echter den Prins in  t leven, en
strooiden het gerucht uit, als of hy dood was. Als hy
echter zag, hoe veel nieuwe onrusten dit gerucht
veroorzaakten, ontdekten hy het geheim zyns leevens.
Koning JOHANNES liet hem op het slot van Rouen brengen,
en doorstak hem daarzelf met eigenhand, bond een steen
aan zyn ligchaam, en worp hem in de Seine. (xx)
CONSTANTIA, des


    (xx) By SHAKESPEAR word de dood des Jongen ARTHURS
onder geheel andere omstandigheden p. 268n voorbereid en
uitgevoerd. (Zie Bedr. III. Toon. 7. Bedr. IV. Toon. 1,
10.) Zonder twyffel nam hy dezelve uit de beide
Chronykschryvers, HALL en HOLINGSHED.


[p. 268]
Prinsen Moeder, wende zich naar den Koning van Vrankryk,
en bad hem, deze moord te wreeken. PHILIP nam deze
opdragt gaarne op zich, liet Koning JOHANNES Voor zich
eisschen, en als hy niet verscheen, verklaarde hy alle
zyne Landen in Vrankryk voor verlooren. Zyne bemoeing,
om het bezit dezer Landen door de Wapenen te
verdeedigen, viel zeer ongelukkig uit. In zyne
verlegenheid wenden hy zich tot den Paus INNOCENTIUS den
Derden, die de Koning van Vrankryk liet bevelen, om met
Engeland Vrede te maaken, wiens bevel echter niet geacht
wierd. ongeächt alle verdere onderneemingen ging het
aandeel van Engeland in Vrankryk verlooren, en wierd nu
wederom met de Fransche Kroon vereenigd.
    Niemant maakte zich de zwakheid van Koning JOHANNES
meer ten nutte, als de Paus. Hy waagde het, de
geweldigste inval in zyne rechten te doen, en, daar hy
volstrekt het Pausselyke gezag niet wilde erkennen, liet
hy hem eerst het Interdikt, en daar na de Formeelen Ban
aankondigen. Ook ruiden hy den Koning van Vrankryk op
nieuw wederop, om hem volkomen van zyn Troon te
ontzetten. PHILIP ruste in dit voorneemen een talryke
Vloot uit, en JOHANNES bereiden zich tot tegenweer.
Ondertusschen liet hy zich dra, door voorstellingen der
Pausselyke Legaten, overreeden, om zich te onderwerpen,
en alle de hem voorgelegde bedingen aan te gaan. Deze
eischte [p. 269] niets minder, dan dat hy zyn Ryk de
Kerk afstaan, de Legaten, in den naam des Paus,
huldigen, en van hem zyn Koningryk wederom ter leen
neemen moest. dit geschieden ook werkelyk. De Koning van
Vrankryk liet zich ondertusschen, ongeächt alle
voorstellen des Pausselyke Gezants, van den eens
ondernoomen kryg tegen Engeland niet afraaden, maar
stond niet eer daar van af, voor de Graaf van SALISBURY
met zyne Vloot een gelukkigen aanval op de zyne gedaan
had.
    De Adel, en de overige standen des Ryks drongen op
de afschaffing van verscheidene verdrukkingen en
krenkingen van hun recht, en als hun de. zelve niet
bewilligd wierden, stapten zy tot vyandlyke
onderneemingen tegen den Koning over. Ten laatsten
wierden deze strydigheden door onderteekening des
beroemden Vryheids Brief voor de standen des Ryks, den
zogenaamde Magna Charta, bygelegt. Ongeacht de
bereidwilligheid, met welke de Koning hunne eischen
voldeed, was hy doch altoos met hun gedrag misnoegt; en
wende zich tot den Paus, die dit geheele verdrag voor
nietig en onverbindelyk verklaarden, wyl het zonder zyne
bewilliging geslooten was. JOHANNES wederriep daarop
alle de bewilligde Vryheden aan zyne onderdaanen. Daar
uit ontstonden op nieuw burgerlyke onlusten. De Adel
bemoeide zich om de bystand van het Fransche Hof, en
verkreeg dezelve. LOUIS, den Dauphin, deed met een
talryk heir een inval in Engeland; JOHANNES wierd byna
van allen verlaaten, alschoon eenige zich dra weder tot
hem wenden. Hy bracht ondertusschen nog een aanzienelyke
Manschap te zaamen; op den weg van Lyne naar
Lincolnshire moest hy de Zeekust voorby, die juist
overstroomde, waardoor hy zeer veel volk verloor. Het
ongenoegen daarover vermeerderde zyne Ziekte, die hem
reeds [p. 270] voorheen aangetast had. Hy moest te
Newark blyven, en besloot daar zelfs zyn leven. De
Anecdote, dat hem een Monnik zou vergeeven hebben, heeft
weinig waarschynlykheid, en vind zich niet by de
gelyktydige Geschiedschryvers.
    De Engelsche Kunstrichters geven dit Tooneelspel den
tweeden rang onder zyne stukken, als zy de veele
bizondere schoonheden aanmerken. Dit laatste zal
bezwaarlyk iemant ontkennen; de Tooneelen alleen, waarin
JOHANNES HUBERT tot den moord aanspoord, en vooral die
tusschen HUBERT en ARTHUR, zyn Meesterstukken in hun
soort, om zo veele andere niet te noemen, wiens sterkte,
waarde, roering, originaliteit en natuur zo in  t oog
loopende zyn (yy).
    POPE voerd een oud Toneelspel aan onder het
opschrift: The troublessome Reign of King John, in twee
deelen, welke in  t Jaar 1611 gedrukt is, en waarvan Hy
SHAKESPEARen KOWLEY, als gemeenschappelyke Schryvers
opgeeft. In het tegenwoordige stuk is grootendeels het
plan deszelven, en veel bizondere plaatzen, naar
gevolgt; van de laatste heeft STEEVENS eenige in de
aanmerkingen zyner uitgaave aangevoerd. Even deze
Kunstrichter hield het eertyds voor SHAKESPEARS eigen
arbeid; en nam het daarom onder zyne andre uitgave van
de uitgegeevene twintig stukken mede op. Thans echter
neemt hy deze meening te rug, en houd het voor den
arbeid van een andren gelyktydigen Dichter. Het moet
reeds in  t Jaar 1591. het eerste gedrukt zyn. Waarom
POPE, SHAKESPEAR en KOWLEY als Schryvers noemt,


    (yy) Zie over dit Tooneelspel ook de Dramatic
Censor, Vol. II. p. 155.


[p. 271]
weet men niet; vermoedelyk echter grond zich dit
bericht, als FARMER aanmerkt, op eene, hoewel dwaalende
overlevering. Het is het waarschynelykst, dat KOWLEY dit
oude Toneelspel geschreeven, en dat een gewinzuchtige
Boekverkooper het in  t vervolg, als naar SHAKESPEARS
stukken navraag geschiede, en men het van de
Tooneelspeelers ter afdruk niet verkrygen konde, dit
oude stuk op nieuw gedrukt, en den naam van onzen
Dichter op het Tytelblad gesteld heeft.


                 EINDE.


[p. 272: blanco]

                     Continue

       Tekstkritiek:

p. 150 Vriend er staat: Triend
p. 151 zaaken de eerste a is ondersteboven gedrukt.
p. 217 brengen? het ? is ondersteboven gedrukt.
p. 243 van de a is ondersteboven gedrukt.
t.a.p. onheelbaar er staat: onheelbaaar
p. 260 ondankbaar er staat: ondankbaaar
p. 266 genummerd als 264


  • Ceneton
  • Voorkeurenpagina Opleiding Nederlands

