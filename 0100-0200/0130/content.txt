[Dutch]

Een aardige en vermakelyke klucht van Bremer Hans.  Antwerpen , ca. 1683.
Uitgegeven door Marti Roos.
Red. dr. A.J.E. Harmsen, Universiteit Leiden.
Ceneton  Facsimile bij Ursicula
In deze uitgave zijn evidente zetfouten gecorrigeerd en gemarkeerd met een
asterisk.

                     Continue

[p. 1]


                   Een

         Aardige en vermakelyke

                 KLUCHT

                   van

              BREMER HANS.

            [Vignet: fleuron]

              t ANTWERPEN,
         ^______________________
   Onder de Druckpers, by  t Weeshuys

.
━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━

[p. 2]


       PERSONAGIEN.

Hans Bremer, een Vryer.
Katarina, een Vryster, doghter van Jeronimo en Agata.
Arnout, een groene Mof, Neef van Hans Bremer.
Cornelis Felis, een Dienstkneght.
Trijn van Katwijck, een Dienstmeydt.
__________________________________________


Den 24. Maart als de Katten rymen en lymen belolden,
     In t Jaar rommelaar rom, van duysendt ses
           hondert achtmaal tien en drie.

                     Continue

[p. 3]


       De aardige en vermakelijke

                 KLUCHT

                   van

              BREMER HANS.
            ________________

     Bremer Hans singt een Liedtje.
        Stemme: Prins Robbert &c.

         k WAs nuper in convivio
            Daar ick een glaasje dronck,
            En wel ter deegh in bivio,
            Daar sat een meisje jonck:
            (5) Me deperibat perdite,
            En schoot haar lonckjes uit:
            O Dii deique avertite
            Dat sy zou sijn mijn Bruidt.
                Hic stabat vini poculum,
            (10) En straalde met een vlam,
            Adjuro te per oculum
            En by de Hanekam;
            Tum dubitabam maxime,
            In keur van dese twee
            (15) Te trouwen dat  s een eeuwigh
wee,
            Nec hoc latebat me.
                Hier sat ik lydigh in de klem
            Van wijn en Cithare
            Ignarus quid eligerem,
            (20) Utrumque angebat me
            Quid ago. Trouwe raadtsluy kom
            En help me nu getrouw,
            Ik kies, ex malis minimum,
            Het glaasje voor een Vrouw.
Maar soet, wie klopt daar?
[p. 4]
    Aernout. Laat sien, hier moet ick sijn, aan
het gesang kent men de Bedelaars en Musikanten;
ik sal hier dan aankloppen. Ho! geluk mijn waarde
Cousijn, ter goeder uur vind ik u t huis.
    Breemer Hans. Ik u van desgelijcke, Domine
Cousijn, zijt hertelijk wellekom, ghy sijt my
lief en aangenaam.
    Kataryn. Vous étes bien venu, Monsieur oude
kennis.
    Bremer Hans. Wel waar is de komst soo vroegh
van daan? wy hadden u van daag niet verwagt; dog
ik geloof dat ghy geweeten hebt dat wy van daag
van onse hofstee na huis souden trekken; ghy doet
seer wel dat gy ons nogh eens komt besoeken. Ey,
ik bid u, vertoeft een weinig, en set u wat ter
neder, want ghy van het gaan seer vermoeyt
schijnt te zijn.
    Aernout. Dit zal ik wel doen indien ik u geen
belet aan doe, andersins soo meen ik weer heen te
gaan.
    Bremer Hans. Neen, och neen, ter wereld niet,
gaat gy maar wat sitten en kout wat met ons.
    Katryn. Wel, oude kennis, hoe vaart Papaatje
en Mamaatje al, sijn se noch frisch en gesond,
stondt haar trony noch al in seven vouwen, vijf
kreuken en een dwarsstreep, en stonden haar oogen
nogh al even stijf en wijd als een Schelvis?
    Aernout. Sy waren gisteren nogh kloek en
gesond, doen heb ik haar gesien en gesprooken,
dogh niets aan haar vermerkt.
    Katryn. Zoo, zoo, sprak Papa die saggelende
kaakelaar nogh al even bars en wreedt? en sag hy
nogh al even nors en stuurs, gelijk hy gewoon is
tegens my den meesten tijt te doen? en was hy nog
al zoo ontsteld als een oud spinnewiel, soo
uytgemergelt van gierigheid als het kasteel van
Bycester, en soo afgemat van mijn Mamma als een
schip dat driemaal de Indische togt gedaan heeft?
    Aernout. Wat van die saak zy en weet ik niet.
Hoe, is hy quaat op u Katryn.
[p. 5]
    Katryn. Ja, weet ghy dat niet? hy wilde my t 
huis voor sijn oogen niet langer sien, want ik
somwijle niet na sijn sin wilde doen als hy my
iets gebood; ook was dese rede mee daar een van,
te weten, dat ik soo gaarn met de jonge
Monsieurtjes aan de wind ging, want ik haar
liever sagh in haar hembd als een ruiter in sijn
harnas: om welk morren en bang sien de selve te
mijden nam ik voor staande voet (want er groote
dwarrel-buijen die zonder twijffel op mijn huit
zoude gevallen hebben, uit het zee-gat
ontstonden) na onse hofstee te trekken, en daar
soo lang te blijven tot dat dien ouden grijnsaart
my door sijn knegt laat t huis ontbieden.
    Aernout. Wel met verlof dat ik het vraag, hoe
lang hebt gy hier al geweest?
    Bremer Hans. Laat sien eens, zonder te
jokken, correct een maant, niet waar Katrijntje?
och mijn lieve soete hartje!
    Katryn. Wat een scheet in jou neus. Wel Heer,
wat kan die Monsieur jokken (liegen soud ik wel
seggen, maar dat verstaat elk een, en het is ook
al te kanaljeus en klootjes volkagtig) ik heb
immers hier langer geweest, jy Bremer Hansje; ben
ik niet uit de stad gegaan op die dag doe daags
van te voren de klughtige Klugt van Jan Klaassen
en de ronde Societeit van Zoo zoo vertoondt en
gespeelt was,  t welk nu net tien maanden
geleeden is?  t geen dan d oorsaak en ook andere
minsieke redenen geweest is waarom ik vertrokken
ben, want Papa en wilde het niet hebben doe
deselve gespeelt wierd, dat ikse mogt gaan sien;
waar op hy daags daar aan my volgde: segh, is dat
zoo niet? ô jou sakkereerse regte houte figuur,
alias tweede Zoo zoo. Ik weet wel, en ik wil ook
wel gaarne voor alle menschen bekennen dat ik
doenmaals een sekere siekte had, genaamt Jonge
Juffrouws siekte, gelyk er meer die ik weet dat
in dat selfde Gasthuis siek leggen, sijn, en die
niet anders konnen genesen werden als door u en
andere jonge Monsieurtjes, als daar ben ik er een
[p. 6] van, gelyck ge weet: een woont er op de
Vygendam, seer wel bekent, nogh een in de
Kalverstraat, ook een op het Leidse Plein, nog
twee by de Grimmenesse sluis, en twee op de
Achter-Burgwal, geen hair afvallig van de vorige,
en veel meer andere van die sorteering, te lang
om hier voor dese tijd op te halen zynder, die ik
voor het toekomende discours overlaten sal. In  t
kort nogh, Monsr. Aernout, sal ik er dit van dese
soorte van siecke Juffers seggen: Alle dese soo
genoemde als versweegene, die zoo drae sy maar
een naegel hebben om haar gat te kraeuwen, dat
is, zoo drae sy maar een verdiende penning in  t
heimelik van (ik durf het niet seggen) een goet
mensch ontfangen, soo steecken sy voort op als
groote Juffrouwen en Madamen; men maakt krullen
en lokken van Bokke-hair, en schuine en regte
scheelen op het hooft, men hangt er veel
snorgepyp van lintjes, strikjes en quikjes aan;
men koopt karnet-mutsen met kanten en
pointevenies daar aan, die van  t hooft tot op de
borst toe hangen; men maakt tabbarden die het
halve lyf pas bedekken; wanneer sy dan gaan of
staan soo drilt en hippelt alles wat  er om en
aan het lyf is; men draagt vergulde ringen met
valsche steenen aan de vingers, swarte koralen om
de armen, groote booten op de borst, agette
koralen of goude kettingen drie, vier dik om den
hals, pandanten hangender aan de ooren, of iets
diergelyks: maar dat het mooiste van allen is, en
daar mense meest aan kent, is dit, te weten, soo
men haar maar siet gaan, soo hangender ontrent
nogh wel een dosijn of anderhalf (op dat ik niet
te veel en seg) kostelyker pandanten als de
vorige aan de rokken, die meer bekyks hebben als
al het andere duivelsche toestel en optooyinge
des ligchaams, en zijn dese kostelyke Juffrouwen
deurgaans woonaghtig in dese stad, d eene woont
op een kamer, d ander in een kelder, de darde in
een huis dat wat van aensien is, en zoo my
verhaalt is sijn dese omtrent de vierhondert in
de Kerkstraat alleen woonagtigh, het [p. 7] welck
geen kleine saak is; en voorts sijnder soo veel
van die soort, gelijck een ieder bekent is, door
de geheele stadt verspreydt, oock sijnder buiten
de stadt, op de laege en hooge wegh, buiten de
Haerlemmerpoort, op Jan Hansens Padt en op den
Emster trots de beste die er in de stadt zijn,
genoeg te vinden, welkers vleisch-hal altijdt
open staat, doch alles moet daar in met contant
geldt zeer dier betaelt worden.
    Aernout. O zeve zakken met knollen! Wel Heer
Katryn, hoe weet ge al die dingen soo correct op
een hair? Ik geloof dat je mede een lit van die
gemeente zijt, en dat je somtydts ook al eens in
die Vleis-hal te kerke gaat. Gy doet zeer wel,
want de natuur moet soo nu en dan sijn werking
eens doen.
    Katryn. Wel niet meer als reden, wat praat is
dat; waarom zoud ik myn hert soo wel niet mogen
ophaelen als een ander? ik ben oock een mensch.
    Aernout. Ik seg als noch, gy hebt grootelyks
gelyk, en zoude u raden dat ghy u maar by die
neering nu en dan hield, want daar is Spelde-bier
mede te verdienen, en komt het dan al eens te
gebeuren,  t geen heel zelden met u geschiedt,
dat  er een hy of een sy uit mogt voortkruipen,
wel zoo hebje maar na u Oom den Advocaat toe te
gaan, die sal dat werk, in dien er iemant iets
moght tegen te seggen hebben, genoegh voor u af
kakelen en vry pleiten, want hy veel hair op sijn
tanden heeft, en wat hebje dan met de rest van  t
volk te doen? Ondertusschen zoo, gy verstaat myn
meening wel, zoo zegh ik, wordt er u beurs niet
plat van.
    Katryn. Wel wel, die vent lykt mede
gestoddeert te hebben aan d Oude-zy op het
Groot-school, daar nu d Apostelen aan t kannebort
hangen, en daar de Heiligen met hoepelen gebonden
worden, alwaar de text, sonder ooit te missen,
drie stuivers voor een half pintje wyn is. Wel
nou moet ik lagchen, nu is  t eerst omgekomen, hy
weet al mee van die dingen te spree- [p. 8] ken
of hy het al dikwils gedaan had; wel dat komt
hier seeker soet: weg weg, loop loop, jou regte
Ariaan oom.
    Aernout. Zoo, zoo myn moer, dat magh ik
lyden, spreeck reght uit; ik geloof datge al
dikwils aan die quaal siek leght, al durft gyse
nu niet reght uit noemen, want als gy daar maar
van hoort spreeken, soo krygtge daar voort pyn
af, en wilde wel dat ge ten eersten genesen
waart.
    Katryn. Maar hoor Aernout.
    Aernout. Wat is u believen, groote Madame?
    Katryn. Wilt ghy nu ook nogh een andere soort
van dese mansieke Juffrouwen weten? Ik heb u nu
van de grootste en die het meest kunnen
verdienen, verhaalt.
    Aernout. Weg wegh, hoe soude gy dat soo net
op een sorteering of twee na konnen weten? Wel
vrienden wat is dat te seggen? ick sta en kijck
of ik in myn broek gescheten had. Ja hoor Katryn,
kom aan, verhaalt het ons eens op dat wy het dan
ook weten.
    Katryn. Siet gy niet dagelyks, wanneer ghy
langs de straat gaat, hier en daar van die Franse
kantwinkels, stoffe-winkels, kattoen-winckels,
Kappemaaksters en Naeysters winkels, en honderde
van kraamen die tegenwoordig staan, sijnde vol
van allerhande sorteering van goederen, maar de
voornaamste sijn de Wafel-kramen met zylkamertjes
daar gordynen voor hangen, en die soete Uitterse
Koek-kramen daar de jonge Meisjes in sitten &c.
wel daar, segh ik, op dat gy my wel soud
verstaan, siet gy daar niet veel van dat jonge
Juffrous gesnor sitten, d eene maakt dit, en d 
ander breekt dat, en soo voorts.
    Aernout. Ho, ho, dat heb ik al in promptu,
dat is waar, daar heb menigmaal na staan kyken
met neus en mond wijd open, en ik kan niet
bedenken hoe dat de luiden sulck eerlijk uitschot
by een konnen krygen, maar dat die luiden willen
dat ik weet, sy souden [p. 9] daar niet lang
banken mogen. Nu dat is tot daar en toe.
    Katryn. Jo, jo, ik hoor wel dat gy mede wel
weet waar den Haag leidt; hoe sijn de zommigen
opgeschikt, nietwaar Mostert Aernout? d eene
heeft een witte kaper met floers daarom op  t
hooft, d ander een swarte tip met lokken en
krullen, en, om datse uyt haar selven niet mooy
is, isse seer grof geblanket; de derde heeft maar
schieve scheelen met pleysters aan haar troni, en
met een knoop- of zak-neusdoekje om de hals, en
is al d andere rest voorts anders niet als slegt
weg. d Eene draagt een Samaar met strikken op de
borst en achter op de naars, d ander een
bouwentje met elf plooijen, en sit alles op sijn
elf en dertigste; de darde heeft een gemonstert
Jakje met een puntje voor en aghter; d eene
draaght witte sattyne koussen met geborduurde
koussebanden en gepikkeerde lakense muilen met
hooge roode trippen en neusen: d ander draagt
graeuwe koussen en sleghte witte muilen; de darde
heeft snottebels (alias gemarmerde) koussen van
de Monsieurs overgeêrft, en slegte roode
pantoffels. Deze sijn de slegtste van dit
Collegie, als ook zoo eerlijk en vroom als de
beste die er onder de groote Madames te vinden
zijn.
    Arnout. Wel sommirum sommarum, soo zetten sy
haar tering na haar nering, zoo ik bemerken kan.
    Katryn. Ey lieve hoor: wegh Jan Sanderse
wegh, kunt gy dat niet vatten waar het van daan
komt? weet gy niet dat d eene mensch blanker en
mooijer van troni is als den ander, en dat sig
den eenen meer blancket als den ander?
    Aernout. Ho ho, ik versta het, is dat het
saakje? nu versta ik het eerst te deeg.
    Katrina. Vatje t nu? en wist ghy dat noch
niet? wel heden hoe benje nogh soo onnosel in de
wereldt? daar schijnt niet een krieseltje pit
agter u ooren te sitten; waarom ik het dan nog
eenmaal seggen sal, ver- [p. 10] staat my nu ter
deegen, dat die van haar dan het mooiste is, het
meeste Pecuniam kan verdienen; en zoo worden dan
dese Juffers,  t zy over dag in haar
binnenkamertjes of saletten,  t zy  s avonds als
 t heel donker is, achter het Stadthuis en
elders, of  t zy  s naghts in dans- en
speel-huisen van haar siekte en quaal voor die
tijd van ongestoddeerde persoonen, niettemin
echter trots de beste Doctors in Amsterdam met
haar recepten te schryven, en d Apotekers met
haar medicamenten en kruiden te verordineren,
genesen en geholpen.
    Aernout. Maar hoor jy, Katryntje, het wort al
laat op de middag, wat anders gepraat.
    Katryn. Voor al, men Heer, versoek ik op u of
gy vanmiddag mijn gast wilt wesen, zoo het u
belieft vertoeft nogh een weinig tot dat wy
gereed zyn. Ik zal ondertusschen onze Meyd gaan
roepen, dat die het eeten klaar maakt. Maar zagt,
wat sie ik daar van verre, daar komt mijn Bremer
Hansje aan, die lyckt wat nieus te hebben. Hoe is
 t Vaar, hebt ghy u warm geloopen? laat ik eens
voelen.
    Bremer Hans. Wel hoe zoud ik my warm geloopen
hebben? Weg, weg, ben je met de kop gebruyt? ik
meen dat gy wist dat ik weet, ghy zoud wel
bedroefd wesen.
    Katrina. Isser dan iets in de wegh gevallen?
segh, laat hooren, wat is het dog? segh, ey dra
bid ik u.
    Bremer Hans. Wel hebt ghy zulken grooten
haast, Katryn?
    Katryn. Och ja, seer grooten haast.
    Bremer Hans. Wel dat is seker mooy, zoo kak
dan vry staande. Neen myn Moer, het isser soo
draatjes niet te doen, daar moet iets onder ons
geconsuleert worden, want het een zaak is van
groote gewighte, veel min ook van kleine
importantie.
    Katryn. Soo gewightigh niet, denk ik wel, als
die Werelts-kloot die agter op het Stadthuis
staat. Maar hoor eens opreght, en sonder Menniste
streeken, is dit de saak niet?
[p. 11]
    Bremer Hans. Te weten.
    Katryn. Dat onse Knegt daar aan de deur is,
en dat myn Papa my weder t huis laat ontbieden.
    Bremer Hans. Neen, neen, gy word maar cito
van u Papa door hem t huis ontboden.
    Katryn. Och! dan zullen wy moeten scheiden,
lieve zoete Bremer Hansje.
    Bremer Hans. Ja, Hartje lief, dat zal voor
deze tijdt dus moeten geschieden; op een ander
tydt sal ick wel maacken, verstaat ghy wel, dat
wy hier blyven moeten.
    Katryn. Scheyden bittere scheyden, als  t
immers wesen moet &c. Maar hoor eens, is de
Knecht daar, laat hy wat waghten; als ik t avond
ten neghen uuren t huis kom, zoo is  t nogh
vroegh genoegh om een quade avond te hebben, want
ick meen dat het tusschen my en haar dapper
stincken sal; laaten wy dan nogh soo langh wy
hier zijn, t samen vrolyck wesen, want het is
dogh al het geene dat wy daar van in dit leven
hebben kunnen, is het soo niet Vaar? Laat sien ik
magh eerst gaan onse Meydt roepen, dat sy komen
moet om de kost klaar te maaken. Tryn van
Katwijck, Tryn van Katwijck, kom eens hier. Zy en
hoort het niet, ick geloof dat sy en de Knecht
(want sy in langh niet by malkander geweest
hebben) ergens in het achterhuis of in de stal
staan, en bespiegelen malkanderen eens. Ik moet
nogh eens gaan roepen: Trijntje, Trijntje.
    Tryn van Katwyck. Wat beliefje Uffrou?
    Katryn. Wel waarom laatje my twee a driemaal
roepen, segh Totebel? ghy siet er soo roodt in u
backhuis uit, dat werck leutert, Trijn.
    Tryn van Katwyck. Och neen Juffrou, weetje
hoe dat het gekomen is; het vuur dat was
gevallen, verstaat gy het, en van het opstapelen
en leggen krijght men wel een Roose-koleur, even
als de Juffrouwen die haar geduurig blanketten,
dogh ik prijs het haar, [p. 12] want sy dan zoo
ligt geen nood en hebben van roodt te worden in
haar aangesigt.
    Katryn. Ja dat geloof ik ook wel, en ik meen
dat u dat sluiken en by een komen over negen
maanden wel suur en bang zal opbreeken. Nu dat is
tot daar en toe, die knoop meen ik is al vast
geleidt; kom aan, laat wat deurschieten, spoey je
huyswerck wat drae, dogh alles netjes, aan een
kant, en maakt dat de kost op  t vuur raakt, want
het wort al laat.
    Tryn van Katwyck. Wat belieft de Juffrou
gereedt gemaakt en opgedischt te hebben?
    Katryn. Gaat cito na Ian Lam, en haalt een
pondt Lams-vleesch en gehakt vleesch, om
Frikkedillen van te maken, en vergeet onderwegen
niet, om aan te gaan by Jan Gietloogen Wijtbek,
en daar van wat gehakte Boere Soussysen met
Knoflook mede te brengen; maar eer gy uitgaat,
zoo zet eerst die lekkere geperfumeerde zoete
poespas, die gister avond aan de schotel is
blyven hangen, op het vuur, en loop dan met drie
sprongen heen.
    Cornelis Felis. Bon jour Madame, ik kom hier
uyt last van u Papa en Mama, om u van daagh met
haar koets t huis te halen, want sy zeer
verlangen om u t huis te sien.
    Katryn. Dat is goet; ik verlangh niet om t 
huis te komen, gaat gy maar weer zoo lang buiten
tot dat ik u roep.*
    Cornelis. Hadieu Bonjour, daar ga ik heen, sy
magh sien hoe sy t avond t huis komt:
ondertusschen sal ick maken, dat sweer ik die
ritsige teef, dat sy haar wellekomst liever sou
willen weg geven als ontfangen. Wat heeft sy op
de Hofstee al den tijd gedaan? voorwaar anders
niet als by de Monsieurs haar nagt en dagh
verhouwen; sal dat werk wel met haar afloopen
konnen? och neen! maar ik meen komt zy t avond t 
huis datter een darm met haar scheuren zal, en
datter wel zo veel [p. 13] reuzel zal scheuren
datze daar haar heele Luyermandt wel zal kunnen
af maken.
    Katryn. Ja wel vrienden, ik kan u op deze
kost niet hart noden, wy hebben nog opgewarmde
poespas, die zal ik gaan krijgen en dit afzetten.
Siet daar, nu zullen wy dan moeten eeten poespas
en gehakte kool met korenten, pruimen en
rasijnen. Wel Heer, Bremer Hans, hoe siet gy daar
zoo zuinigh van als de dop van een uitgescheete
grauw erret; wel siet hem eens aan, hy heeft regt
een Proponente trony;  t is u tant niet Vaar. Wel
nu ghy, Monsieur Aernout, tast vry toe, al isser
niet veel, dog niet meer als u lust, het
overschot zal de knegt uitstryken: siet daar is
nog goede kaas, boter en broot, daar zult gy u
mee moeten belyden, eet vry hertig hier van, ik
zal ondertusschen onze knegt roepen: Cornelis
Felis, Cornelis Felis; my dunkt hy hoort het
niet, ik moet nog eens roepen: Felis, Felis. Ja
of ik de poes roep (die mee Felis hiet) of hem;
dat is even na. Ja wel, zou u dat volk niet gek
maken? Ik moet eens gaan sien waar hy is.*
    Bremer Hans. Wel hoe schreeuwt ghy zoo, en
hoe gaet gy zoo aan? gy tiert en baart soo wild
als de droes zelf.
    Katryn. Daar heb ik overal wezen kycken, en
nergens is onze meidt nog knegt te vinden, nogh
de koets nog paarden, nog niet een bruy, alles is
op een hondt en voor den Duivel op Marken. Hoe
kom ik nu t avond t huys?
    Bremer Hans. Wy zullen hier voort van daan
gaan, en laeten alles staan, zoo van potten als
pannen, of wat het oock zoude mogen wezen, en
gaan zoo aanstondts na de schuit toe, want het
nog even tijd is voor ons om daar in te komen.
    Katryn. Komt aan zoo het u belieft. Gaat gy
niet mede Monsr. Aernout? wy zullen dan het huys
terstondt toesluyten, en gaen zoo dryvende nae de
schuyt toe.
[p. 14]
    Aernout. Niet langh te waghten dan, dat is
heel wel overleidt, maar hier is wederom goedt
raadt duur: Wat sal u Papa en Mama zeggen als ghy
zonder Meydt, Kneght, Koets en Paerden zoo alleen
t huis komt?
    Katryn. Ja daar eens van gesproken, dit is nu
mijn meeste swaerigheidt: help my nu dogh, bid
ick u, want ick vrees dat ick t avondt de
Grammatica wakker hooren zal, om dat ick zoo
langh tegen haar sin heb uytgebleven.
    Bremer Hans. Wel ick weet u geen beter raadt
te geven (want ghy zult alleen sijn) O Hemel ick
wilde wel dat ick eens moght in een hoeckje staan
en luysteren hoe of u eerste welkomst moght
wezen. Nu dat is tot daar en toe, alle dingen
zullen zigh wel schicken. Wil ick u zeggen wat
ghy maar te doen hebt: andersints niet, zoo zy
iets mochten te zeggen hebben, als speelen maar
ja ja, en neen neen, poes poes wat hebje mooije
jongen, en smeeren haar zoo wat heunigh om de
mondt, en een leugentje zomwijlen daar onder:
want een leugentje om beste wille en tot sijn
verschooning gesproken, dat en lieght niet;
vragen sy u waar dat Kneght, Paerden en Meidt is,
zoo zeght tegen haar, dat het eene paerdt heel
doodt kranck is, en dat het andere sijn voorste
been gebroken heeft: dat de Meidt geduurigh op
het eene moet passen, en het ander moet de Kneght
alle dagen binden en smeeren, in somma dat geen
van beide van de Hofstee vandaan kan.*
    Katryn. Jae dat zy nu beide eens na huis toe
gereeden waeren, want onze Trijn en deught niet:
maar och, ick kan het wel half aan mijn hert
voelen dat ze na huis toe gereeden zijn, en daar
alles verhaaldt hebben hoe dat wy hier t zamen
geleeft hebben. Hoe zal dat t avondt stincken met
my! Ick wou dat haar de droes onderweegen gehaalt
had, want sy beide goedt branthout in de hel
zouden zijn.
[p. 15]
    Bremer Hans. Wat een scheet in jou neus; ick
weet niet hoe je zoo besuckt talmen meugt; meen
je dat hy zulks met haar zou durven doen? Wel wat
zoud u Papa dan niet wel tegen haar zeggen? Neen
wis niet, dat zal hy niet durven doen, want u
Papa hem om u uit gestuurt heeft, zy zijn met
haar beiden eens om een plaisiertje gereden,
gelijk dat de meisjes en knegts wel meer doen, en
zy zullen t avond wel weerom komen: maar wat
zullen zy dan een slippert krijgen, en hoe benaut
zullen zy dan wezen? wel eens zoo benaut als gy;
want komen ze zonder u t huis, zo zullen ze de
deur uit moeten, en u Papa zalze een voet onder
haar gat geven, en latenze in der eeuwigheidt
niet weer in zijn huis komen, waar toe hy ook
groot gelijck heeft. Nu nu, Katrijntje, hou maar
moet, alle dingen zullen wel gaan, en als hy u
alleenig ziet t huis komen, zoo zal hy geen quaat
vermoeden hebben op my of iemand anders, want hy
zal meenen dat gy op de Hofstee (daar  t eenzaam
is) heiliger geworden zijt als hier t Amsterdam,
nademael er geen heiligheid wassen of groeijen
wil.
    Aernout. Wel vrienden, alzo t zamen
overleggende zal ons de tijdt niet lang vallen,
en wy zullen ook haast dicht by Juffrou Katarina
haar huis komen.
    Bremer Hans. Ja laat sien, waar zijn we hier?
In de Wolver-straat, na mijn onthoud is; wel dat
is dicht by de Harte-straet, daar gy lieden
woont.
    Katryn. Ach ja, dat is zo; nu zal ik te nagt
alleen zijn, ik wenschte wel dat we t zamen maar
gebleven hadden op onze Hofstee, dan zouden we te
naght by malkanderen geweest hebben.
    Bremer Hans. Zonder twijffel zou dat zoo
geweest zijn,  t is nu te laat om wederom te
keeren, de poort geloof ik zal al gesloten zijn:
Laat hooren, daar speelt een klok, laat ons die
eens tellen: dat is een, twee, drie, vier, vijf,
ses, seven, acht, negen, tien, half elf: och dat
is te laat Katrina, de poort zal al gesloten
zijn; gy [p. 16] zult wel moeten na huis gaan,
kom laaten wy u t huis brengen eer het te laat
werd.
    Aernout. Al zoetjes aan, niet te hard, nu het
te laat word wil je te post voort: neen neen, zoo
haastig niet. Maar hoor eens Catrina, ik moet u
wat vragen, en ik weet ook raat voor u dat je van
den avond geen Grammatica zult hooren.
    Katryn. Ey lieve, seg my dat dogh.
    Aernout. Papa en Mama, wanneer gaan die  s
avonts samen kooijen?
    Katryn. Laat sien eens, tussschen elven en
half twaalven.
    Aernout. Zo, zo, dat is heel goet, tot zoo
lang zullen wy ons nogh wat op de straat houden,
en gaan zoetjes de Heere-graft heen, en de
Keisers-graft weerom, en laat ons van den een en
den ander wat praaten, tot dat wy wederom voor u
huis komen, en sullen dan heel zoetjes
aankloppen, dogh wy zullen ons absent houden.
    Katryn. Dat is goede raad, en of zy nogh op
waren en op my wilden kijven en rasen, ja de huit
vol slagen geven, zo bruy ik na boven op mijn
kamer, en sluyt de deur voor haar neus, en zal
wel sien  s morgens vroegh daar weer uit te
komen, al zou ik het venster uit klimmen, en gaan
dan deur, al zouden zy my in geen jaar 3 a 4 weer
sien. Ondertussen, Bremer Hans, zal ik u een
briefje van mijn eigen hand schrijven waar ik
ben.
    Bremer Hans. Doet dat, ik verlang nergens
meer na. Maar zoet, hier zijn wy voor u huis, ick
neem mijn afscheid: adieu mijn Hertje, kom geef 
er my nog eentje, siet zo mijn bekje, dat smaakt
eerst; nu ik wens u een gerustige nagt.
    Aernout. Ik u ook zo, en dat er een geruste
slaap in u oogjes mag vallen, en blyve u
ootmoedige en bereide Dienaar t allen tyden

                                      Vaart wel.

                 EYNDE.

                     Continue

       Tekstkritiek:

p. 5 doe deselve er staat: doedeselve
p. 12 ik er staat: jk
p. 13 Monsieur er staat: Monsienr
p. 14 zeggen er staat: zegen


  • Ceneton
  • Voorkeurenpagina Opleiding Nederlands

