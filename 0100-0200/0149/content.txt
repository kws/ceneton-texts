[Dutch]

Bernardus Brunius c.s.: Veel leven over niets.
Naar het Engels van William Shakespeare.
In: William Shakespear s tooneelspelen, 5 delen.
Amsterdam, 1778-1782. Deel 5 (1782), p. 353-488.
Uitgegeven door drs. G.C. van Uitert.
Red. dr. A.J.E. Harmsen, Universiteit Leiden.
Ceneton111253  Facsimile bij Ursicula  GoogleBooks
In deze uitgave zijn evidente zetfouten gecorrigeerd en
gemarkeerd met een asterisk.

                     Continue

[fol. π1r]

P. Wagenaar jun. inv. et del.                        
G. Brouwer sculp. 1782.


               DE MUNNIK.

    Mynheer, zyt gy hier gekomen om deeze Juffer
te trouwen?


                CLAUDIO.

    Neen.

  VEEL LEVEN OVER NIETS. IV^de Bedr. I^ste Toon.


[fol. π1v: blanco]
[p. 353]

━━━━━━━━━━━━━━━━━━━━━━━━━━━━━━━━━━━━━━━━━
━━━━━━━━━━━━━━━━━━━━━━━━━━━━━━━━━━━━━━━━━
                       
                     VEEL

              LEVEN OVER NIETS,

                   BLYSPEL.

━━━━━━━━━━━━━━━━━━━━━━━━━━━━━━━━━━━━━━━━━
━━━━━━━━━━━━━━━━━━━━━━━━━━━━━━━━━━━━━━━━━     


━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━

[p. 354]


PERSOONEN.

DON PEDRO, Prins van Arragon.
LEONATO, Stadvoogd van Messina.
DON JOAN, Bastaardbroeder van Don Pedro.
CLAUDIO, Een jong Edelman van Florence, en Gunsteling
van Don Pedro.
BENEDICTO, Een jong Edelman van Padua, insgelyks in
gunst by Don Pedro.
BALTHAZAR, Een Bediende van Don Pedro.
ANTONIO, Broeder van Leonato.
BORACHIO, Vertrouwde van Don Joan.
CONRADO, Vriend van Borachio.
DOGBERRY,     } Twee onnozele Gerechtsdienaars.
VERGES,
HERO, Dochter van Leonato.
BEATRICE, Nicht van Leonato.
MARGARETA,    } Twee Kamerjuffers van Hero.
URSULA,
Een Monnik.
Een Bode.
Een Wacht.
De Stadsschout.
Een Doodgraaver.
Eenige Bedienden.


 Het Tooneel is te Messina in Siciliën.

                     Continue

[p. 355]


                  VEEL

            LEVEN OVER NIETS,

                BLYSPEL.
            _________________

             EERSTE BEDRYF.

             EERSTE TOONEEL.

 Het Tooneel verbeeld een Plein voor het
           Paleis van Leonato.

   LEONATO, HERO, BEATRICE, een BODE.

                LEONATO.

    Ik verneem uit deezen brief, dat Don Pedro, de
Prins van Arragon, deezen avond hier zal komen.

                  BODE.

    Hy is reeds zeer naby Messina, hy was geene drie
mylen meer van hier, toen ik hem verlaten heb.

                LEONATO.

    Hoeveel Edellieden hebt gy in deezen Slag verloren?

                  BODE.

    Slechts weinigen over het geheel, en onder die niet
een van hoogen rang.

                LEONATO.

    Het is eene dubbele overwinning, wanneer de
Overwinnaar voltallige gelederen terug brengt. Ik lees
hier, dat Don Pedro veele eerbewyzingen betoont aan
zekeren jongen Florentyner, genaamd Claudio.
[p. 356]

                  BODE.

    Die van zyn kant wel verdiend, en van den kant van
Don Pedro wel beloond zyn; hy heeft zich gedragen boven
de beloften van zyne jaaren, en in de gedaante van een
lam de daaden van een leeuw gedaan; waarlyk hy heeft de
verwachting beter verbeterd, dan gy moet verwachten,
dat ik die zal verhaalen.

                LEONATO.

    Hy heeft een Oom hier in Messina, die daar over
zeer verblyd zal zyn.

                  BODE.

    Ik heb aan denzelven reeds brieven gebragt, welken
hem groote blydschap aangebragt hebben, zelfs zó groot,
dat dezelve zich niet zedig genoeg kon gedraagen, om
geen uitwendig teken van gevoeligheid te toonen.

                LEONATO.

    Hoe, borst hy dan in traanen uit?

                  BODE.

    Bovenmaate.

                LEONATO.

    Eene toegenegene blyk van toegenegenheid. Daar zyn
geen zuiverder aangezichten, dan die dus gewasschen
zyn. Hoeveel beter is het te schreijen in blydschap,
dan zich te verblyden in eens anders schreijen!

                BEATRICE.

    Zeg my, bid ik u, is Signor Montanto uit den stryd
terug gekomen of niet?

                  BODE.

    Ik ken niemand van dien naam, Mevrouw, daar is geen
zodanige edelman van welken rang ook in ons leger
geweest.

                LEONATO.

    Naar wien vraagt gy. Nicht?

                  HERO.

    Nicht meent daarmede Signor Benedicto van Padua.
[p. 357]

                  BODE.

    o Ja, die is terug gekomen, en zo vrolyk als hy
ooit te vooren geweest.

                BEATRICE.

    Hy sloeg zyne brieven hier in Messina aan, en
daagde Cupido op de boogscheut uit, en de Nar van myn 
Oom de uitdaaging gelezen hebbende, ondertekende voor
Cupido, en daagde hem op de kruisboog. Maar, eilieve,
zeg my toch eens, hoe veel heeft hy in deezen Oorlog
gedood en opgegeten? Want hy heeft gezegd, dat hy
alles, hetgeen hy doodde, zou opeeten.

                LEONATO.

    Waarlyk, Nicht, gy denkt al te slecht van Signor
Benedicto, maar hy zal u wel durven staan, daar zou ik
niet aan twyfelen.

                  BODE.

    Hy heeft geduurende deezen Oorlog, veele goede
diensten gedaan, Mevrouw.

                BEATRICE.

    Gy had waarschynlyk duffe levensmiddelen, en hy
heeft u die helpen opeeten; hy is voorzeker een stout
eeter, hy heeft een goede maag.

                  BODE.

    En een stout Krygsman daarby, Mevrouw.

                BEATRICE.

    Een stout Krygsman by eene Mevrouw! Maar, wat is hy
dan by een Heer?

                  BODE.

    Hy is een Heer by een Heer, een Man by een Man, en
kortom met alle deugden opgevuld.

                BEATRICE.

    Het is zekerlyk waar, dat hy een opgevuld Man is;
maar wat de vulling betreft..... Nu! Wy zyn allen
sterflyk.

                LEONATO.

    Nu, myn Vriend, gy moet myne Nicht niet verkeerd
verstaan; daar is eene soort van boertigen [p. 358]
Oorlog, tusschen haar en Signor Benedicto; zy ontmoeten
elkanderen nimmer, of daar valt altoos een
schermutseling van vernuft tusschen hen beiden voor.

                BEATRICE.

    Maar, hy wint helaas niet veel daarby. In onze
laatste schermutseling, trokken vier van zyne vyf
zinnen verminkt af, zo dat de geheele man nu slechts
door een geregeerd word; en indien hy nu nog vernuft
genoeg heeft om zich warm te houden, laat hy dat dan
draagen als een ridderteken, om hem van zyn paard te
onderscheiden; want het is alle de schat, die hem nog
overblyft, om voor een redelyk schepsel erkend te
worden. Wie is nu zyn metgesel? Want hy is gewoon alle
Maanden een nieuwen boezemvriend te hebben.

                  BODE.

    Is het mooglyk?

                BEATRICE.

    Zeer ligt mooglyk; want hy leeft met zyne trouw
even als met de figuur van zyn hoed, die verandert zo
dikwyls hy op den hoedenbol komt.

                  BODE.

    Ik merk wel, Mevrouw, dat die Heer by u in geen
goed boekje staat.

                BEATRICE.

    Neen, en, zo dat waar was, zou ik allen myne boeken
verbranden. Maar, eilieve, wie is toch nu zyn Makker,
is  er niet de een of andere jonge zwerver, die met hem
een reisje naar den Duivel wil doen?

                  BODE.

    Hy is veel in gezelschap met den edelen Claudio.

                BEATRICE.

    o Hemel! hy zal hem aankleeven als eene ziekte; men
kan hem ligter krygen dan de pest, en die hem krygt
word op het oogenblik dol. God helpe den edelen
Claudio, indien hy met Benedicto bezet
[p. 359]
is; het zal hem wel duizend ponden kosten éér hy
genezen is.

                  BODE.

    Mevrouw, ik zal wel maaken dat ik vriend met u
blyf.

                BEATRICE.

    Doe dat, myn Vriend.

                LEONATO.

    Gy zult dan nooit dol worden, Nicht.

                BEATRICE.

    Neen, Oom, niet dan in een heeten January.

                  BODE.

    Don Pedro nadert.
TWEEDE TOONEEL.
DE VOORIGEN, DON PEDRO, CLAUDIO, BENEDICTO, DON JOAN,
BALTHAZAR.

               DON PEDRO.

    Myn goede Signor Leonato, gy komt uwe onrust te
gemoet; de Waereld is gewoon kosten te vermyden, en gy
gaat die opzoeken.

                LEONATO.

    De onrust is nimmer in myn huis gekomen onder de
gedaante van uwe Genade; want by uwe komst verdwynt zy,
en het genoegen blyft; maar by uw vertrek, neemt de
droefheid hier haar intrek, en het geluk neemt zyn
afscheid.

               DON PEDRO.

    Gy neemt uwen last al te gewilliglyk op u. Dit is,
denk ik, uwe dochter?

                LEONATO.

    Haare moeder heeft my menigmaal zo gezegd.

               BENEDICTO.

    Twyfelde gy dan, Mynheer, wanneer gy het haar
vraagde?
[p. 360]

                LEONATO.

    Neen, Signor Benedicto; want toen waart gy nog een
kind.

               DON PEDRO.

    Gy hebt uwen trek thuis, Benedicto; hieruit kan men
opmaaken, wat gy als man zyt; waarlyk het aangezicht
van de Juffer toont genoeg haar Vader aan; gy moogt u
wel verblyden, Mejuffer, want gy gelykt naar een zeer
braaven Vader.

               BENEDICTO.

    Schoon Signor Leonato haar Vader is, zou zy echter
voor allen de schatten van Messina zyn hoofd niet op
haare schouders willen hebben, hoe wel zy hem ook mooge
gelyken.

                BEATRICE.

    Het verwondert my, Signor Benedicto, dat gy steeds
blyft voortpraaten; geen mensch geeft acht op u.

               BENEDICTO.

    Zo, myne waarde Juffer Verachting, leeft gy nog?

                BEATRICE.

    Kan het wel mooglyk zyn, dat de Verachting zou
sterven, zolang dezelve zulk bekwaam voedsel heeft als
Signor Benedicto. De beleefdheid zelve moet verachting
worden, zo haast zy u ziet naderen.

               BENEDICTO.

    Dan is de beleefdheid eene veinzeres; want het is
zeker, dat ik van alle Juffers, u alleen uitgezonderd,
bemind word; en ik zou wel wenschen in myn hart te
kunnen vinden, dat ik geen hard hart had, want waarlyk
ik bemin niet eene van haar.

                BEATRICE.

    Dit is een groot geluk voor de Vrouwen, zy zouden
anders met een lastigen Minnaar opgescheept zyn
geweest.  Ik dank God en myn koel bloed, dat ik in dit
geval naar u gelyk; ik zou liever hooren, dat myn hond
eene kraai aanblafte, dan dat een Man my zyne liefde
verklaarde.
[p. 361]

               BENEDICTO.

    God doe uwe Hoogedelheid steeds by dezelfde
gedachte blyven; want dan zal een braaf Man voorzeker
bewaard blyven voor de praedestinatie van een opgekrabt
aangezicht.

                BEATRICE.

    Het opkrabben zou  er geen kwaad aan kunnen doen,
indien het een gezicht was gelyk het uwe.

               BENEDICTO.

    Gy zyt al eene aartige papegaaileerster.

                BEATRICE.

    Een vogel van myne spraak is beter dan een beest
van de uwe.

               BENEDICTO.

    Ik wenschte wel, dat myn paard de snelheid van uwe
tong had, en het zo goed kon uithouden; maar gaa uwen
gang, in Gods naam, ik heb gedaan.

                BEATRICE.

    Gy eindigt altoos met eene knollengrap, ik ken u
van ouds.

               DON PEDRO.

    Dit is het eind en het slot, Leonato;  Signor
Claudio, en Signor Benedicto; myn waarde Vriend Leonato
heeft u allen genodigd, en ik heb hem gezegd, dat wy
ons hier voor het minst eene maand zullen ophouden, en
hy bid van gantschen harte, dat de eene of andere
gelegenheid ons hier nog langer mooge ophouden; en ik
durf zweeren, dat hy geen schynheilige is, maar dat hy
uit den grond van zyn hart bid.

                LEONATO.

    Indien gy daarop zweert, myn Prins, dan zult gy
voorzeker geen valschen eed doen.  Vergun my, dat ik u
welkom mooge heeten, Don Joan, nu gy met den Prins uwen
Broeder verzoend zyt, ben ik u insgelyks myn eerbied
verschuldigd.

                DON JOAN.

    Ik dank u, ik ben niet gewoon veel te spreeken,
maar ik dank u.
[p. 362]

       LEONATO, (tegen den Prins.)

    Behaagt het uwe Hoogheid ons voor te gaan?

               DON PEDRO.

    Geef my uwe hand, Leonato; wy zullen te zaamen
gaan. (Zy vertrekken allen behalven Claudio en
Benedicto.)
DERDE TOONEEL.
CLAUDIO, BENEDICTO.

                CLAUDIO.

    Benedicto hebt gy de Dochter van Leonato wel
gemerkt?

               BENEDICTO.

    Ik heb haar niet gemerkt, maar ik heb haar
aangekeken.

                CLAUDIO.

    Schynt zy u niet eene welgemanierde Juffer te zyn.

               BENEDICTO.

    Vraagt gy my dit, gelyk een eerlyk man behoort te
doen, om myn oprecht en eenvoudig gevoelen te hooren,
of wilt gy, dat ik naar myne gewoonte zal spreeken als
een gezworen vyand van haare sexe?

                CLAUDIO.

    Neen, spreek in goeden ernst, als ik u bidden mag.

               BENEDICTO.

    Nu dan; my dunkt zy is te laag voor een hoogen lof,
te bruin voor een zilverblanken lof, en te klein voor
een grooten lof; ik kan enkel dit getuigenis van haar
geeven, dat, zo zy anders was dan zy is, dan zou zy
niet bevallig zyn, en, dat, nu zy niet anders is dan zy
is, zy my niet bevalt.

                CLAUDIO.

    Gy denkt, dat ik boerten wil; maar, eilieve, zeg my
oprechtelyk, hoe zy u voorkomt.
[p. 363]

               BENEDICTO.

    Wilt gy haar koopen, dat gy zo naar haar verneemt?

                CLAUDIO.

    Kan men voor de geheele waereld wel zulk een juweel
koopen?

               BENEDICTO.

    Ja, en nog wel eene kas daarby, om hetzelve in te
zetten. Maar zegt hy dit met een ernstig gelaat, of
speelt gy nu voor gek, om ons wys te maaken, dat Cupido
een goede haazenopspoorder, en Vulcanus een goede
timmerman is? Zeg eens, welken sleutel moet men
gebruiken, om met u mede te zingen?

                CLAUDIO.

    In myne oogen is zy de schoonste Juffer, welke ik
immer gezien heb.

               BENEDICTO.

    Ik kan nog zonder bril zien, en evenwel kan ik dit
niet zien. Daar is haare Nicht, indien die niet door
zulk eene Furie bezeten was, zou zy haar in
bevalligheid zo verre overtreffen, als de eerste Mey
den laatsten December; maar ik hoop immers niet, dat gy
het besluit genomen hebt om een getrouwd man te worden,
hebt gy wel?

                CLAUDIO.

    Al had ik het tegendeel gezworen, dan zou ik nog
myzelven naauwlyks betrouwen, wanneer Hero myne
huisvrouw wilde zyn.

               BENEDICTO.

    Is het waarlyk al zo verre gekomen? Is  er dan in
de waereld niet één man meer te vinden, die zyn hoed
zonder achterdocht wil draagen? Zal ik dan nooit meer
een vrijër van zestig jaaren ontmoeten? Gaa uwen gang,
in Gods naam, en, zo gy u met geweld een juk op den
hals wilt haalen, draag  er dan ook het merkteken van,
en zucht uwe Zondagen weg. Zie, daar komt Don Pedro
terug om u op te zoeken.
[p. 364]
VIERDE TOONEEL.
DE VOORIGEN, DON PEDRO, DON JOAN.
   

               DON PEDRO.

    Welk geheim heeft u hier gehouden*, dat gy niet
mede gegaan zyt in het huis van Leonato?

               BENEDICTO.

    Ik wenschte wel, dat uwe Hoogheid my wilde
noodzaaken om het te verhaalen.

               DON PEDRO.

    Ik beveel het u op uwe trouw.

               BENEDICTO.

    Gy hoort het, Graaf Claudio; ik kan anders zo goed
zwygen als een stom mensch, en ik hoop, dat gy dit
gelooft; maar, op myne trouw  let wel  op myne trouw.  
Nu dan, hy is verliefd.  Op wie?  Dit is nu de vraag
van uwe Hoogheid.  Let nu wel hoe kort het antwoord is:
 Op Hero, de korte dochter van Leonato.

                CLAUDIO.

    Indien dit zo is, dan is het gezegd.

               BENEDICTO.

    Dat is juist gelyk het oude Sprookje zegt: Het is
zo niet, en het was zo niet; maar, God verhoede, dat
het zo zy.

                CLAUDIO.

    Indien myne neiging niet binnen kort verandert, dan
verhoede God, dat het anders zy.

               DON PEDRO.

    Ik zeg Amen, indien gy haar bemint, want de Juffer
is het wel waerdig.

                CLAUDIO.

    Gy zegt dit om my te verstrikken, Prins.

               DON PEDRO.

    Neen, op myne eer, ik spreek gelyk ik denk.
[p. 365]

                CLAUDIO.

    En ik, myn Vorst, heb, in waarheid, eveneens
gesproken.

               BENEDICTO.

    En ik heb, op myne dubbele eer, en dubbele
waarheid, ook zo gesproken.

                CLAUDIO.

    Dat ik haar bemin, dit gevoel ik.

               DON PEDRO.

    En, dat zy het waerdig is, dit weet ik.

               BENEDICTO.

    En, hoe het mooglyk is, dat men haar kan beminnen,
of hoe zy het waerdig kan zyn, is een stuk, dat ik niet
begrypen kan, en dit denkbeeld kan door geen vuur uit
my gesmolten worden; ik wil daar voor aan den staak
sterven.

               DON PEDRO.

    Gy zyt altoos een hardnekkige ketter geweest, in
het verachten der schoone sexe.

                CLAUDIO.

    En nimmer heeft hy zyn stuk kunnen staande houden,
zonder zyn eigen wil geweld aan te doen.

               BENEDICTO.

    Dat eene vrouw my gebaard heeft, daar voor bedank
ik haar; dat zy my opgevoed heeft, daar voor bedank ik
haar zeer vriendelyk, maar de vrouwen zullen my het
niet kwaalyk neemen, dat ik niet van voorneemen ben, om
een roeper op myn voorhoofd geplaatst te zien, of myn 
jagthoorn aan een onzichtbaaren draagband op te hangen;
om rede, dat ik niet ééne van haar het onrecht wil doen
van haar te mistrouwen, wil ik myzelven het recht doen
van niet ééne van haar te betrouwen; kortom het mooi
van de zaak, waar door ik des te mooijer kan vry komen,
is, dat ik vryër wil blyven.

               DON PEDRO.

    Ik zal u, vóór myne dood, nog bleek zien van
verliefdheid.
[p. 366]

               BENEDICTO.

    Van toorn, van ziekte, of van honger, maar niet van
verliefdheid; indien men my kan bewyzen, dat ik ooit
door de liefde meer bloed verlies dan ik door het
drinken weder kryg, steek my dan met de pen van een 
Straatpoëet de oogen uit, en hang my als een
uithangbord voor een hoerhuis, om de blinde Cupido te
verbeelden.

               DON PEDRO.

    Indien gy immer van dit geloof afvalt, zult gy een
gewigtig bewys zyn.

               BENEDICTO.

    Als dat gebeurt, hang my dan op in eene groote
Kruik als een Kat, en laat dan op my schieten, en klop
dengeenen, die my raakt op den schouder, en zeg Adam
tegen hem.

               DON PEDRO.

    Wel nu, de tyd zal het leeren; door den tyd leert
de wilde stier het juk wel draagen.

               BENEDICTO.

    Laat de wilde stier dit doen, maar, indien de
beschaafde Benedicto dit ooit doet, ruk dan den stier
de hoornen van den kop; zet die op myn voorhoofd; laat
my dan, zo slecht als mooglyk is, uitschilderen; en met
zo groote letters als men gewoon is te schryven:  Hier
stalt men Paarden , daar onder schryven: Hier ziet gy
Benedicto, den getrouwden Man .

                CLAUDIO.

    Als dat ooit gebeurt, zult gy de ziekte van het
hoornvee krygen.

               DON PEDRO.

    Ja voorzeker; als Cupido niet alle zyne pylen te
Venetiën verschoten heeft, dan zie ik u nog binnen kort
aan deeze ziekte beeven.

               BENEDICTO.

    Als dat gebeurt, verwacht ik eene algemeene
aardbeeving.
[p. 367]

               DON PEDRO.

    Nu, gy zult u wel naar den tyd leeren schikken;
intusschen verzoek ik u, Vriend Benedicto, dat gy naar
het huis van Leonato gaat, hem van mynent wege groet,
en hem zegt, dat ik het avondmaal by hem zal komen
houden, want ik weet, dat hy groote kosten heeft
gemaakt.

               BENEDICTO.

    Ik heb stof genoeg in my tot zulk een gezantschap,
en hiermede beveel ik u aan....

                CLAUDIO.

    De bescherming van God.  Uit myn huis, (indien ik  
er een had.)....

               DON PEDRO.

    Den zesden July. Uw genegen Vriend, BENEDICTO.

               BENEDICTO.

    Ja spot maar, spot maar; het lichaam van uw gesprek
is somtyds omboord met lappen, en deeze boordsels zyn
maar losjes vastgehecht; éér gy zulke oude zetten
gebruikt om te boerten, onderzoekt dan eerst uwe eigene
conscientiën, en hiermede verlaat ik u. (Hy vertrekt.)
VYFDE TOONEEL.
DON PEDRO, CLAUDIO.

                CLAUDIO.

    Myn Prins, nu kunt gy my van dienst zyn.

               DON PEDRO.

    Myne genegenheid is ten uwen dienst om zich te
laaten leeren, leer haar slechts hoe, en gy zult zien
hoe bekwaam zy is om alle lessen, die u van dienst
kunnen zyn, hoe moeijelyk ook, te kunnen leeren.

                CLAUDIO.

    Heeft Leonato ook een Zoon, Mynheer?
[p. 368]

               DON PEDRO.

    Neen, hy heeft geen ander kind dan Hero, zy is zyne
eenige erfgenaam; hebt gy genegenheid voor haar,
Claudio?

                CLAUDIO.

    Toen wy tot den thans geëindigden kryg optrokken,
beschouwde ik haar met de oogen van een Krygsman, aan
wien zy wel behaagde, maar die eene veel te ruwe taak
voorhanden had, om aan den naam van liefde te kunnen
denken; maar nu ik te rug gekomen ben, en de
oorlogsgedachten hunne plaatsen in myn hoofd ledig
gelaten hebben, komen zachte en kiesche begeerten in
hetzelve indringen, die my inluisteren hoe schoon de
jonge Hero is, en zeggen, dat ik haar reeds beminde éér
ik naar den oorlog ging.

               DON PEDRO.

    Gy zult welhaast geheel aan een minnaar gelyk zyn,
en uwen toehoorder met een geheel boek van woorden
verveelen. Indien gy de schoone Hero bemint, kweek
deeze liefde aan, en ik zal met haar en met haar Vader
spreeken, en gy zult haar hebben. Was dit het oogmerk
niet, waarom gy een zo fraai vertelseltje hebt begonnen
zaamen te weeven?

                CLAUDIO.

    Welk een aangenaamen bystand kunt gy niet aan de
liefde betoonen, daar gy haare smert uit haare gedaante
kunt zien. Maar, op dat myne neiging niet te zeer
overhaast mooge schynen, zou ik dezelve gaarne met een
breedvoerig gesprek omkleed willen zien.

               DON PEDRO.

    Wat behoeft de brug grooter te zyn dan het water
breed is? Het noodigste is het beste geschenk; zie,
alles, dat dienen kan, is nuttig; nu, met één woord, gy
bemint, en ik zal u het geneesmiddel aan de hand
geeven. Ik weet, dat wy deezen avond eene vrolyke party
zullen hebben; dan zal ik onder
[p. 369]
de eene of andere vermomming uwe rol speelen, en aan de
schoone Hero zeggen, dat ik Claudio ben, en myn hart in
haaren boezem uitstorten, en haare aandacht gevangen
neemen, door de magt en den hevigen aanval van myne
verliefde redenen; dan zal ik my vervolgens tot haaren
Vader wenden, en het besluit van dit alles is, dat zy
de uwe zal zyn. Laaten wy dit nu terstond werkstellig
maaken. (Zy vertrekken, en Leonato komt met Antonio
weder op het Tooneel.)

                LEONATO.

    Wel nu, Broeder, waar is myn Neef uw Zoon? Heeft hy
de Muzikanten bezorgd?
ANTONIO.
    Hy is  er drok mede bezig; maar, Broeder, ik kan u
iets nieuws zeggen, daar gy nog niet van gedroomd hebt.

                LEONATO.

    Is het wat goeds?
ANTONIO.
    Zo als het lot het wil stempelen, het ziet  er ten
minste goed uit, het laat zich wel aanzien. De Prins en
Graaf Claudio zyn door een van myn volk beluisterd
geworden, terwyl zy in eene digtbegroeide laan van myn 
hof wandelden; de Prins ontdekte aan Claudio, dat hy op
myne Nicht uwe Dochter verliefd was, en dat hy
voorgenomen had haar dit deezen avond op het bal te
ontdekken; en ingevalle zy met hem overeenstemde, was
hy van voorneemen de gelegenheid by het haair te
vatten, en terstond met u over die zaak te spreeken.

                LEONATO.

    Heeft de knaap, die u dit gezegd heeft, eenig
verstand.
ANTONIO.
    Het is een recht slimme knaap; ik zal om hem
zenden, dan kunt gy hem zelf ondervraagen.
[p. 370]

                LEONATO.

    Neen, neen, wy zullen dit beschouwen, als een droom
tot dat het vanzelf uitkomt. Doch ik zal echter myne
Dochter hiervan kennis geeven, opdat zy te beter mooge
bereid zyn om te antwoorden, indien dit by toeval al
eens waar mogt zyn; gaa gy heen om met haar daar over
te spreeken. (Verscheiden persoonen loopen over het
Tooneel) Neef, gy weet wat u te doen staat. o Myn
Vriend, ik verzoek u om uwe hulp, gaa met my, ik moet
my van uwe kunde bedienen. Myn lieve Neef, wees gy zo
goed en draag een weinig zorg in deezen drokken tyd. (
Zy vertrekken.)
ZESDE TOONEEL.
Het Tooneel verbeeld een vertrek in het Paleis van
Leonato.
DON JOAN, CONRADO.

                CONRADO.

    Wat weêrgaa, Mynheer, hoe zyt gy toch zo bovenmaate
droefgeestig?

                DON JOAN.

    Daar is geene maat aan de rede, die zulks
veroorzaakt, en dus moet ook de droefgeestigheid geene
maat hebben.

                CONRADO.

    Gy behoorde naar rede te hooren.

                DON JOAN.

    En als ik die gehoord heb, wat kan my dat dan nog
baaten?

                CONRADO.

    Zo dezelve geen daadelyk hulpmiddel is kan zy u
echter met geduld leeren lyden.
[p. 371]

                DON JOAN.

    Het verwondert my, dat gy, die, naar gy zegt, onder
Saturnus geboren zyt, kunt trachten een zedekundig
hulpmiddel te gebruiken tegen een ongeneeslyk ongemak;
ik kan niet verbergen hetgeen ik ben; ik moet
droefgeestig zyn wanneer ik rede daar toe heb, en als
dan om niemands aartigheden lachen; ik moet eeten
wanneer ik honger heb, en naar niemand wachten; slaapen
wanneer ik slaaperig ben en my aan niemands zaaken
laaten gelegen leggen, lachen wanneer ik vrolyk ben, en
niemands vrolykheid ten dienst staan.

                CONRADO.

    Goed; maar gy moet dit niet opentlyk vertoonen,
vóór dat gy zulks zonder bedwang kunt doen. Gy hebt u
nog eerst onlangs tegen uw Broeder aangekant, en hy
heeft u weder in zyne gunst aangenomen; daar het nu
onmooglyk is, dat gy wortel kunt schieten dan door
middel van het schoon* weder, dat gy zelf maakt, is het
noodig, dat gy u een goed jaargetyde voor uwen oogst
verschaft.

                DON JOAN.

    Ik zou liever een wilde bloem in de struiken willen
zyn dan eene roos in zyne gunst; en het komt beter met
myn aart overeen van allen veracht te worden dan een
oneigen gedrag aan te neemen om iemands genegenheid te
ontsteelen; in dit geval [of schoon men niet zeggen
kan, dat ik een vleijend eerlyk man ben] kan men niet
ontkennen, dat ik een oprechte deugniet ben; men
vertrouwt my om dat ik een muilband draag, en men laat
my los loopen om dat ik eene kluister aanheb; en daarom
heb ik besloten niet te zingen in myne kouw; indien ik
myn mond tot myn wil had dan zou ik byten; en zo ik
myne vryheid had zou ik doen, dat my behaagde; maar
laat my ondertusschen zyn die ik ben, en tracht niet my
te veranderen.
[p. 372]

                CONRADO.

    Kunt gy dan van uw misnoegen geen gebruik maaken?

                DON JOAN.

    Ik zal daarvan al het mooglyk gebruik maaken; want
ik gebruik niets dan dat. Wie komt daar aan? (Borachio
komt op het Tooneel.) Wat nieuws, Borachio?

                BORACHIO.

    Ik kom daar van een groot gastmaal; de Prins, uw
broeder, word koninglyk onthaald door Leonato, en ik
kan u bericht geeven van een voorgenomen huwelyk.

                DON JOAN.

    Zou het tot een modèl kunnen dienen om  er eenig
ongeluk naar te stichten? Wat is dat voor een gek, die
zich zelven aan de ongerustheid toebetrouwt?

                BORACHIO.

    Wat drommel! het is uws Broeders rechterhand.

                DON JOAN.

    Wie, de alleruitgezochtste Claudio?

                BORACHIO.

    Juist dezelfde.

                DON JOAN.

    Een bekwaam Heertje! En op wie, op wie? Waar heeft
hy het oog op?

                BORACHIO.

    Wat drommel! Op Hero, de eenige dochter en
erfgenaame van Leonato.

                DON JOAN.

    Een recht voorlyk Maart-kuikentje! Maar hoe komt gy
dit te weeten?

                BORACHIO.

    Men had my voor een bewierooker aangenomen, en
terwyl ik bezig was met eene duffe kamer te
bewierooken, zie daar komen de Prins en Claudio hand
aan hand, in een ernstig gesprek. Ik sloop schielyk
achter het tapyt, en toen hoorde ik, dat  er
[p. 373]
afgesproken wierd, dat de Prins Hero voor zich zelven
zou verzoeken, en dit verkregen hebbende haar aan
Claudio geeven.

                DON JOAN.

    Komt, komt, laaten wy derwaarts gaan, dit zal
voedsel opleveren voor myn misnoegen. Die jonge
springer, heeft alle de eer van myne nederlaag; indien
ik hem in eenig opzicht kan dwarsboomen, zal ik my in
alle opzichten gelukkig achten; gy zyt beiden getrouw,
en zult my bystaan.

                CONRADO.

    Tot in de dood, Mynheer.

                DON JOAN.

    Kom, laaten wy naar dat groot gastmaal gaan; hunne
blydschap is des te grooter, omdat ik ten onder gebragt
ben. Ik wenschte wel, dat de kok van myn gevoelen was!
 Willen wy gaan om te zien, wat  er moet gedaan worden?

                BORACHIO.

    Wy zullen uwe Edelheid volgen.
                (Zy vertrekken.)

                     Continue

[p. 374]


             TWEEDE BEDRYF.

             EERSTE TOONEEL.

  Het Tooneel verbeeld eene zaal in het
            huis van Leonato.

    LEONATO, ANTONIO, HERO, BEATRICE,
           MARGARETA, URSULA.

                LEONATO.

    Is Don Joan niet hier geweest by het avondmaal?
ANTONIO.
    Ik heb hem niet gezien.

                BEATRICE.

    Wat ziet die Heer zuur! Ik kan hem nooit aanzien,
of ik heb nog wel een uur naderhand het zuur in de
maag.

                  HERO.

    Hy is van een zeer droefgeestigen aart.

                BEATRICE.

    Het zou een uitmuntend man zyn, die tusschen hem
Benedicto in geschapen was; de een gelykt te veel naar
een beeld, en zegt niets; en de ander te veel maar
Mevrouws oudste zoontje, en babbelt eeuwig.

                LEONATO.

    Dan zou de helft van Benedicto s tong in den mond
van Don Joan, en de helft van de zwaarmoedigheid van
Don Joan op het gelaat van Benedicto....

                BEATRICE.

    Met fraaije beenen, en welgemaakte voeten, Oom, en
geld genoeg in den zak, zulk een man zou elke vrouw
kunnen verwinnen, indien hy slechts haare genegenheid
kon winnen.

                LEONATO.

    Op myne eer, Nicht, gy zult nooit een man voor u
kunnen bekomen, als gy zo scherp van tong zyt.
[p. 375]
ANTONIO.
    Inderdaad, zy is al te boos.

                BEATRICE.

    Al te boos is meer dan boos; hierdoor zal ik eene
bezoeking ontgaan; want het spreekwoord zegt:  Eene
booze koe krygt korte hoorns . Maar eene al te booze
koe krygt  er in het geheel geenen.

                LEONATO.

    Zodat gy, omdat gy al te boos zyt, nooit hoorns
zult krygen.

                BEATRICE.

    Voorzeker niet, als ik geen man kryg; om welken
zegen ik den hemel  s morgens en  s avonds op myne
bloote kniën bid. Hemel! ik zou geen man met een baard
kunnen dulden, ik zou liever onder eene wollen deken
willen leggen.

                LEONATO.

    Gy zoud een man kunnen kiezen, die geen baard had.

                BEATRICE.

    En wat zou ik daarmede doen? Hem myne kleederen
aantrekken, en hem tot myne kamenier maaken? Die een 
baard heeft is meer dan een jongen, en die geen baard
heeft is minder dan een man; en de geen, die meer dan
een jongen is, dient niet voor my; en voor den geen ,
die minder is dan een man, dien ik niet; en daarom wil
ik liever zes stuivers van een beerenleider aanneemen
en zyne aapen daar voor naar de hel brengen.

                LEONATO.

    Wel nu, loop dan naar de hel, en.....

                BEATRICE.

    Neen, slechts tot aan de poort; en daar zal de
duivel my tegenkomen als een oude hoorndraager, met de
hoorns op den kop, en zeggen:  Gaa gy naar den hemel,
hier is geene plaats voor maagden . En dan geef ik myne
aapen over, en marsch naar Sint Pieter; die wyst my dan
den hoek, daar de
[p. 376]
vryërs zitten, en daar leeven wy dan alle dagen even
vrolyk.

         ANTONIO, (tegen Hero.)

    Nu, Nicht, ik vertrouw, dat gy u door uw Vader zult
laaten gezeggen.

                BEATRICE.

    Ja, het is inderdaad myne Nichts plicht onderdaanig
te neigen, en te zeggen:  Zo als het u belieft, Vader .
Maar evenwel, Nicht, laat het een knappe jongen zyn, of
neig anders voor de tweedemaal, en zeg:  Zo als het my
belieft, Vader .

                LEONATO.

    Nu, Nicht, ik hoop, dat gy u nog eenmaal voor een 
man zult kunnen schikken.

                BEATRICE.

    Niet vóór dat de natuur de mannen van andere stof
dan van aarde zal scheppen. Moet het eene vrouw niet
leed doen, dat zy overheerscht word door een stuk
magtig stof? dat zy rekenschap van haar gedrag moet
geeven aan een klomp mislyke klei? Neen, Oom, ik begeer
 er geen ; de zoonen van Adam zyn myne broeders, en ik
houd het voor zonde met een van myne bloedverwanten te
trouwen.

         LEONATO, (tegen Hero.)

    Herinner u, Dochter, wat ik u gezegd heb; indien de
Prins u over deeze zaak aanspreekt, dan weet gy uw
antwoord.

                BEATRICE.

    Geloof my, Nicht, wanneer gy niet ten bekwaamen tyd
trouwt, dan zal het de schuld van de muziek zyn; als de
Prins al te driftig is, zeg hem dan, dat  er in alle
dingen eene zekere maat is, en ontdans dus het
antwoord; want, hoor eens, Hero? vryën, trouwen, en
berouw hebben, is eveneens als eene Schotsche Gigue,
een Menuët, en een Cinque-pas, het eerste aanzoek is
vuurig en schielyk, even als een Schotsche dans, en
tevens grillig; het trouwen is geregeld en deftig, even
als een Menuët,
[p. 377]
vol van ouderwetsche deftigheid; en eindelyk komt het
berouw, en valt met zyne zwakke beenen hoe langer hoe
meer in de Cinque-pas, tot dat het in het graf
nederdaalt.

                LEONATO.

    Nicht, gy beschouwt alles met een zeer scherp
gezicht.

                BEATRICE.

    Ik heb een goed gezicht, ik kan by klaaren dag wel
eene kerk zien.

                LEONATO.

    Maak plaats, Broeder, daar komen de vermomden.
TWEEDE TOONEEL.
DE VOORIGEN, DON PEDRO, CLAUDIO, BENEDICTO, BALTHAZAR,
en anderen; allen vermomd.

        DON PEDRO, (tegen Hero.)

    Mejuffer, behaagt het u met uwen vriend eene
wandeling te doen?

                  HERO.

    Indien gy langzaam wandelt, vriendelyk ziet, en
niet spreekt, dan ben ik tot uw dienst om te wandelen,
en wel voornaamelyk wanneer ik hier van daan wandel.

               DON PEDRO.

    In gezelschap van my?

                  HERO.

    Dit zou ik kunnen zeggen, zo het my behaagde.

               DON PEDRO.

    En wanneer zou het u behaagen dit te zeggen?

                  HERO.

    Wanneer uw gelaat my zal behaagen, want God
verhoede, dat de luit zou zyn gelyk de kas is!

               DON PEDRO.

    Myn masker is het dak van Philemon; onder het zelve
is Jupiter.
[p. 378]

                  HERO.

    Dan moest uw masker met riet gedekt zyn.

      MARGARETA, (tegen Balthazar.)

    Spreek zacht als gy van liefde spreekt.

               BALTHAZAR.

    Nu dan; Ik zou wel wenschen, dat ik u mogt
behaagen.

               MARGARETA.

    En dat zou ik niet wenschen om uwent wil, want ik
heb veele slechte hoedanigheden.

               BALTHAZAR.

    Zeg my eene van dezelve.

               MARGARETA.

    Ik bid overluid.

               BALTHAZAR.

    Des te meer bemin ik u, dan kunnen de Toehoorders
Amen zeggen.

               MARGARETA.

    God geeve my een goeden danser!

               BALTHAZAR.

    Amen!

               MARGARETA.

    En voer hem weg uit myn gezicht als de dans uit is!
Nu, antwoord dan, Voorleezer.

               BALTHAZAR.

    Geen woord meer, de Voorleezer is al geäntwoord.

        URSULA, (tegen Antonio.)

    Ik ken u zeer wel, gy zyt Signor Antonio.
ANTONIO.
    Op myn woord, die ben ik niet.
URSULA.
    Ik ken u aan het schudden van uw hoofd.
ANTONIO.
    Om u de waarheid te zeggen, ik doe hem dat maar na.
URSULA.
    Gy zoud zyn kwaad nimmer zo goed kunnen nadoen, zo
gy niet de man zelf waart; dat is zyne
[p. 379]
dorre hand op een haair; gy zyt het; gy zyt het.
ANTONIO.
    Op myn woord, ik ben het niet.
URSULA.
    Kom, kom, verbeeld gy u, dat ik u niet ken aan uw
vlug vernuft? Kan de vroomheid zich verbergen? Kom,
kom, Masker, gy zyt het; uwe begaafdheden blinken door,
en daarmede gedaan.

      BEATRICE, (tegen Benedicto.)

    Wilt gy my niet zeggen, wie u dat gezegd heeft.

               BENEDICTO.

    Neen, gy moet my dat niet kwaalyk neemen.

                BEATRICE.

    En wilt gy my ook niet zeggen wie gy zyt?

               BENEDICTO.

    Tegenwoordig niet.

                BEATRICE.

    Dat ik spytig ben, en dat ik alle myne geestigheid
haal uit de Honderd Vrolyke Vertellingen, wel, dat
heeft Signor Benedicto gezegd.

               BENEDICTO.

    Wie is dat?

                BEATRICE.

    Ik ben verzekerd, dat gy hem zeer wel kent.

               BENEDICTO.

    Ik niet, geloof my.

                BEATRICE.

    Heeft hy u nooit doen lachen?

               BENEDICTO.

    Eilieve, zeg my eens, wat is hy toch?

                BEATRICE.

    Wel, hy is de grappenmaaker van den Prins; een
recht lompe gek; zyne eenige bekwaamheid bestaat in het
verspreiden van onmooglyke lasteringen; niemand schept
vermaak in hem dan ligtmissen; en zyne aanpryzing is
niet gelegen in zyne geestigheid maar in zyne
ondeugendheid; want hy behaagt de menschen, en ergert
hen te gelyk; en dan lachen zy
[p. 380]
om hem en slaan tevens hem om de ooren; ik ben
verzekerd, dat hy mede in de vloot is, en ik wenschte
wel, dat hy my aangeklampt had.

               BENEDICTO.

    Zo haast ik dien Heer zal kennen, zal ik hem
verhaalen wat gy zegt.

                BEATRICE.

    Goed, doe dat, hy zal enkel eene of twee
gelykenissen op my den hals breeken; en wanneer die by
toeval niet opgemerkt worden, of niet daar over
gelachen word, dan word hy droefgeestig, en dat
bespaart ten minste een vleugel van eene patrys, want
dan eet de gek dien avond niet. Kom, wy moeten onze
aanvoerders volgen. (Men hoort muziek van binnen.)

               BENEDICTO.

    In alles, dat goed is.

                BEATRICE.

    o, Zo zy ons tot iets kwaads zoeken te vervoeren;
dan verlaat ik hen by den eersten tour. (Zy vertrekken)
DERDE TOONEEL.
DON JOAN, BORACHIO, CLAUDIO vermomd.

                DON JOAN.

    Voorzeker is myn Broeder verliefd op Hero, en hy
heeft haar Vader ter zyde getrokken om met hem daarover
te spreeken; de Juffers zyn hen gevolgd, en daar is
maar één Masker hier gebleven.

                BORACHIO.

En dat is Claudio, ik ken hem aan zyne houding.

       DON JOAN, (tegen Claudio.)

    Zyt gy niet Signor Benedicto?

                CLAUDIO.

    Gy kent my zeer wel, Mynheer, ik ben het zelf.
[p. 381]

                DON JOAN.

    Signor, gy zyt grootelyks in de gunst van myn 
Broeder, hy is verliefd op Hero, ik bid u, dat gy hem
dit tracht af te raaden, zy is hem niet gelyk in
geboorte; gy zult daarin handelen als een eerlyk man.

                CLAUDIO.

    Hoe weet gy, dat hy haar bemint?

                DON JOAN.

    Ik heb hem zyne liefde hooren beëedigen.

                BORACHIO.

    En ik ook, en hy zwoer, dat hy haar nog zelfs
deezen avond zou willen trouwen.

       DON JOAN, (tegen Borachio)

    Kom, laaten wy naar het feest gaan. (Don Joan en
Borachio vertrekken.)
CLAUDIO, (alleen.)
    Dus antwoord ik dan, in den naam van Benedicto;
maar hoor dit droevig nieuws met de ooren van Claudio.
Het is wel zeker zo.... de Prins begeert haar voor zich
zelven..... De vriendschap is standvastig in alle
andere dingen, behalven in den dienst en in de zaaken
der liefde; en daarom, allen gy verliefde harten,
bedient u van uwe eigene tongen, laat een ieders oog
voor hem zelven in onderhandeling treeden, en geenen
bemiddelaar betrouwen; de schoonheid is eene Toveres,
door wier betovering getrouwheid tot bloed versmelt.
Dit is een toeval der beproeving van één uur, welke ik
niet mistrouwde. Vaarwel dan Hero! (Benedicto komt op
het Tooneel.)

               BENEDICTO.

    Zyt gy Graaf Claudio?

                CLAUDIO.

    Ja, die ben ik zelf.

               BENEDICTO.

    Kom, wilt gy met my gaan?

                CLAUDIO.

    Waarheen?
[p. 382]

               BENEDICTO.

    Naar dien gintschen wilgenboom, om uw eigen belang,
Graaf. Op welke wyze wilt gy de bloemfestoen draagen?
Om uwen hals gelyk de gouden keten van een woekeraar?
Of onder den arm door gelyk de sjerp van een Luitenant?
Gy moet die op de eene of andere wys draagen, want de
Prins heeft uwe Hero verkregen.

                CLAUDIO.

    Ik wensch hem veel geluk met haar.

               BENEDICTO.

    Nu, dat is gesproken als een eerlyke ossenweider;
zo verkoopt men de ossen; maar kunt gy denken, dat de
Prins u dus zou behandeld hebben?

                CLAUDIO.

    Ik bid u, laat my alleen.

               BENEDICTO.

    Oho! Nu doet gy even als de blindeman; de jongen
heeft uw eeten gestolen, en gy slaat de post van de
deur.

                CLAUDIO.

    Als gy my niet verlaaten wilt, dan zal ik u
verlaaten. (Hy vertrekt.)
BENEDICTO, (alleen.)
    Ach! dat arm aangeschoten duikertje! nu zal het
onder het kroos kruipen.  Maar, dat Juffer Beatrice my
kent, en niet kent! Ik de grappenmaaker van den Prins!
 Ha! het kan zyn, dat ik onder dien naam doorgaa, om
dat ik kluchtig ben,  ja wel, maar zie, zo ben ik in
staat om myzelven te benadeelen; ik staa daar voor niet
te boek. Het is alleen de laffe, schoon bittere
denkwyze van Beatrice, die de waereld in haare persoon
wil verbeelden, en my daar voor uitgeeft; nu ik zal my
wreeken zo haast ik zal kunnen.
[p. 383]
VIERDE TOONEEL.
BENEDICTO, DON PEDRO.

               DON PEDRO.

    Wel nu, Signor, waar is de Graaf? Hebt gy hem
gezien?

               BENEDICTO.

    Voorzeker, myn Prins, ik heb de rol van Juffrouw
Fama gespeeld. Ik vond hem hier zo melancholiek als een
jagershuisje in een bosch; ik zeide hem [en ik geloof,
dat ik hem de waarheid zeide,] dat uwe Hoogheid de
gunst van de jonge Juffer gewonnen had, en ik verzocht
hem, dat hy my zou verzellen naar dien wilgenboom om
hem of een festoen te maaken, om dat hy verlaten was,
of om eene roede voor hem te binden, om dat hy waerdig
is geslagen te worden.

               DON PEDRO.

    Geslagen te worden! Wat heeft hy dan misdaan?

               BENEDICTO.

    De lompen fout van een schooljongen; die vervoerd
van blydschap, om dat hy een vogelnestje gevonden
heeft, het zelve aan zyn makker wyst, die hem dat
ontsteelt.

               DON PEDRO.

    Noemt gy het vertrouwen eene misdaad? De misdaad is
by den dief.

               BENEDICTO.

    Dan zou het evenwel nog goed geweest zyn, dat de
roede gemaakt was geweest en de festoen ook; want de
festoen zou hy zelf hebben kunnen draagen, en de roede
zou hy aan u kunnen besteeden, die [zo als het my
voorkomt] zyn vogelnestje gestolen heeft.

               DON PEDRO.

    Ik wil hen slechts leeren zingen, en dan aan den
eigenaar terug geeven.
[p. 384]

               BENEDICTO.

    Indien hun gezang met uwe woorden overeenstemt, dan
spreekt gy, op myne eer, als een eerlyk man.

               DON PEDRO.

    Juffer Beatrice is zeer verstoord op u; de Heer,
die met haar danste, heeft haar gezegd, dat zy
grootelyks door u beleedigd word.

               BENEDICTO.

    o Neen; maar zy beleedigde my zodanig dat geen blok
het zou hebben kunnen dulden; een eik, die nog maar één
groen blad had gehad zou haar geäntwoord hebben; myn
masker zelf begon leven te krygen, en met haar te
kyven; zy zeide my, niet denkende, dat ik het zelf was,
dat ik de grappenmaaker was van den Prins, en dat ik
zwaarmoediger was dan een dikke mist; zy schoot trek op
trek met zulk eene ondraaglyke gezwindheid op my uit,
dat het scheen even als of ik een man op een doelwit
was, en dat een geheel leger op my schoot; zy spreekt
ponjaards, en elk woord maakt eene wond; indien haar
adem zo schadelyk was als haare uitdrukkingen, dan zou
 er geen leven omtrent haar te vinden zyn, zy zou de
lucht vergiftigen tot aan de Noordstar toe; ik zou haar
niet willen trouwen, al bezat zy ook alles, dat Adam s
eigendom was vóór den val; zy zou Hercules zelven het
spit hebben doen draaijen, ja zelfs zyne knods tot
brandhout gekloofd hebben om het vuur aan te stooken.
Kom, spreek niet meer van haar, gy zult bevinden, dat
zy de helsche Ate is in eene fraaije kleeding. Ik zou
om Gods wil wel wenschen, dat hier een Geestelyke was
om haar te bezweeren; want, waarlyk zolang zy hier is,
kan een mensch even gerust in de hel als in een
bedehuis leeven, en de lieden zondigen met voordacht,
om dat zy daarheen willen; zo dat, in waarheid alle
onrust, schrik, en verwarring haar navolgen.
[p. 385]
VYFDE TOONEEL.
CLAUDIO, BEATRICE, LEONATO, HERO, DE VOORIGEN.

               DON PEDRO.

    Zie daar komt zy.

               BENEDICTO.

    Behaagt het uwe Hoogheid my eenigen dienst op te
leggen aan het einde der waereld? Ik wil nu gaarne voor
de geringste boodschap, die gy my wilt opleggen; naar
de Antipoden gaan, ik wil u een tandenstooker gaan
haalen uit den versten hoek van Asiën, u de lengte van
Paap Jan s voet brengen, u een haair uit den baard van
den Chan van Tartaryën uitplukken; een gezantschap voor
u verrichten naar de Pygmeën, liever dan drie woorden
wisselen met deeze Harpy; hebt gy my niets te belasten?

               DON PEDRO.

    Niets anders, dan dat ik u verzoek my gezelschap te
houden.

               BENEDICTO.

    o Hemel! Mynheer, daar is hier eene kost, die my
niet smaakt. Ik kan de tong van die Juffer niet
verdraagen.

      DON PEDRO, (tegen Beatrice.)

    Kom, Mejuffer, kom hier; gy hebt het hart van
Signor Benedicto verloren.

                BEATRICE.

    Het is waar, Prins; hy heeft het my voor een poosje
geleend; maar ik heb hem ook rente daar voor gegeven,
een dubbel hart voor een enkel; hy heeft het my
inderdaad eens afgewonnen met valsche dobbelsteenen, en
dus mag uwe Hoogheid met recht zeggen, dat ik het
verloren heb.
[p. 386]

               DON PEDRO.

    Gy hebt hem ter neder geworpen, Mejuffer; gy hebt
hem ter neder geworpen.

                BEATRICE.

    Ik zou niet gaarne willen, Prins, dat hy het my
deed, uit vrees, dat ik dan eene moeder van gekken mogt
worden.  Ik heb Graaf Claudio, dien gy my bevolen had
op te zoeken, hier gebragt.

               DON PEDRO.

    Wel, Graaf, hoe is het? Waarom zyt gy droefgeestig?

                CLAUDIO.

    Ik ben niet droefgeestig, Prins.

               DON PEDRO.

    Wat dan, ziek?

                CLAUDIO.

    Geen van beiden, Prins.

                BEATRICE.

    De Graaf is noch droefgeestig, noch ziek, noch
vrolyk, noch gezond; maar zo zacht als een oranjeappel,
schoon somtyds van dezelfde jaloersche kleur.

               DON PEDRO.

    In waarheid, Mejuffer ik geloof, dat uwe
vergelyking juist is; ofschoon ik wel met eede wil
verklaaren, dat, indien dit zo is, hy een verkeerd
denkbeeld heeft. Kom hier, Claudio, ik heb voor u
gevryd, en de schoone Hero voor u gewonnen; ik heb met
haar Vader gesproken, en zyne toestemming verkregen;
bepaal slechts den dag van uw huwelyk, en God geeve u
alle mooglyk genoegen!

                LEONATO.

    Graaf, ontfang van my myne Dochter, en met haar het
erfrecht op allen myne goederen. Des Prinsen goedheid
heeft dit huwelyk bewerkt, en de Algoedheid zegge
daarop, Amen!

                BEATRICE.

    Spreek, Graaf, het is uwe beurt......
[p. 387]

                CLAUDIO.

    Stilzwygendheid is de beste verkondigster van
innerlyke blydschap; ik zou slechts weinig gelukkig
zyn, indien ik zeggen kon hoe zeer ik gelukkig ben. (
tegen Hero,) Mejuffer, gelyk gy de myne zyt, zo ben ik
ook de uwe; ik schenk myzelven weg aan u, en reikhals
naar de uitwisseling.

                BEATRICE.

    Spreek, Nicht, of stop zyn mond met een kus,
[indien gy niet spreeken kunt, ] en laat hem ook niet
spreeken.

      DON PEDRO, (tegen Beatrice.)

    Inderdaad, Mejuffer, gy hebt een vrolyk hart.

                BEATRICE.

    Ja, Mynheer, en ik dank dat kluchtig ding, om dat
het altoos aan de windzyde van de zorg gaat staan; myne
Nicht zegt het hem in het oor, dat hy zyne plaats heeft
in haar hart.

                CLAUDIO.

    Zo doet zy, Nicht.

                BEATRICE.

    Goede hemel! Wat trouwt dat alles! Zo raakt ieder
in de waereld, en ik ben verbrand van de zon; ik mag
maar in een hoek gaan zitten en roepen, Hola hei! om
een man te krygen.

               DON PEDRO.

    Ik zal  er u een bezorgen, Juffer Beatrice.

                BEATRICE.

    Ik zou liever een hebben, dien uw Vader my bezorgd
had; heeft uwe Hoogheid nooit een broeder gehad, die u
geleek? Uw Vader heeft uitmuntende mannen voortgebragt,
indien een meisje maar daar aan kon komen.

               DON PEDRO.

    Wilt gy my hebben, Mejuffer?

                BEATRICE.

    Neen, Prins, of ik zou een anderen voor in de week
moeten hebben; uwe Hoogheid is een veel
[p. 388]
te kostelyk stuk, om alle dagen te draagen; maar, ik
bid, dat uwe Hoogheid myne redenen ten beste gelieve te
neemen; ik ben geboren om altoos jok, en nimmer ernst
te spreeken.

               DON PEDRO.

    Uw stilzwygen beleedigt my het meest, en de
vrolykheid staat u wel; gy moet voorzeker in een vrolyk
uur geboren zyn.

                BEATRICE.

    Neen zeker niet, Prins: want myne moeder kermde;
maar daar danste toen juist eene star, en onder die ben
ik geboren.  Nu, Neef en Nicht, God geeve u geluk en
genoegen!

                LEONATO.

    Nicht, zult gy het oog houden over die dingen,
waarvan ik u gesproken heb?

                BEATRICE.

    Neem het my niet kwaalyk, Oom. Met verlof van uwe
Hoogheid. (Zy vertrekt.)
ZESDE TOONEEL.
DE VOORIGEN.

               DON PEDRO.

    Op myne eer, dat is een blygeestig Meisje.

                LEONATO.

    Daar is zekerlyk zeer weinig zwaarmoedige stof in
haar, Mynheer; zy is nooit ernstig dan wanneer zy
slaapt, en zelfs dan is zy niet altoos ernstig; want ik
heb myne Dochter wel hooren zeggen, dat zy dikwyls
droomt van vreemde dingen, en dat zy dan zichzelve door
haar lachen wakker maakt.

               DON PEDRO.

    Zy kan niet dulden, dat men van een Man spreekt.
[p. 389]

                LEONATO.

    o In het geheel niet; zy spot allen de aanzoeken
van haare Minnaars weg.

               DON PEDRO.

    Zy zou eene uitmuntende vrouw zyn voor Benedicto.

                LEONATO.

    o Hemel! Prins, wanneer zy slechts ééne week
getrouwd waren zouden zy elkanderen gek praaten.

               DON PEDRO.

    Graaf Claudio, wanneer denkt gy naar het outer te
gaan?

                CLAUDIO.

    Morgen, myn Prins, de tyd gaat op krukken, zo, lang
de liefde nog niet haaren vollen eisch heeft.

                LEONATO.

    Neen, waarde zoon, niet voor Maandag, dat juist
heden over agt dagen is, en nog is zelfs die tyd te
kort om alle dingen naar myn zin te beschikken.

               DON PEDRO.

    Kom, ik zie dat gy uw hoofd schud over eene zo
lange tusschenpoos; maar geloof my, Claudio, die tyd
zal door ons niet ledig doorgebragt worden. Ik zal
intusschen een Herculischen arbeid op my neemen, dat
is, eene neiging van liefde in Signor Benedicto en
Signora Beatrice voor elkanderen doen ontstaan; ik zou
gaarne daarvan een huwelyk willen zien, en ik twyfel
niet, of ik zal dat wel weeten te plooijen, indien gy
alle drie my slechts die hulp wilt bewyzen, welke ik
van u vorderen zal.

                LEONATO.

    Myn Vorst, ik ben tot uw dienst, al zou het my ook
tien nachten waaken kosten.

                CLAUDIO.

    En ik ook, Prins.

               DON PEDRO.

    En gy ook, schoone Hero?
[p. 390]

                  HERO.

    Ik wil gaarne alle betaamelyke middelen in het werk
stellen, Prins, om myne Nicht aan een goeden man te
helpen.

        DON PEDRO, (tegen Hero.)

    Wel nu, Benedicto is nog geen van de hoopeloosten,
die ik ken, om een goede Man te worden; hierin kan ik
hem ten minste aanpryzen, dat hy van edele geboorte,
bekende dapperheid, en beproefde eerlykheid is; ik zal
u onderrechten, hoe gy met uwe Nicht moet handelen, om
haar op Benedicto te doen verliefd worden; (tegen
Leonato en Claudio.) en ik zal, met hulp van u beiden,
zodanig werken op het hart van Signor Benedicto, dat hy
in weêrwil van zyn speelend vernuft en walgende maag,
op Beatrice zal verliefd worden. Indien wy dit kunnen
te weeg brengen, dan is Cupido geen boogschutter meer,
dan zal zyn roem op ons overgaan, want dan zyn wy
alleen de Minnegoden; gaat met my naar binnen, en ik
zal myn ontwerp ontdekken. (Zy vertrekken.)
ZEVENDE TOONEEL.
Het Tooneel verbeeld een ander vertrek in het huis van
LEONATO.
DON JOAN. BORACHIO.

                DON JOAN.

    Het is dan zeker, dat Graaf Claudio met de Dochter
van Leonato zal trouwen?

                BORACHIO.

    Ja, Mynheer; maar ik kan nog eene spaak door dat
wiel steeken.

                DON JOAN.

    Alle spaaken, alle staaven, alle beletselen zullen
geneesmiddelen voor my zyn; want ik ben ziek van
verlangen om hem ongenoegen te geeven; en alles,
[p. 391]
dat strydig is met zyne begeerten, komt volkomen
overeen met de myne. Hoe kunt gy dit huwelyk
dwarsboomen?

                BORACHIO.

    Juist niet op eene eerlyke wys, Mynheer, maar
echter op eene zó bedekte wys, dat geen schyn van
oneerlykheid op my zal hechten.

                DON JOAN.

    Zeg my kortelyk op welk eene wys.

                BORACHIO.

    Ik meen, dat ik, nu omtrent een jaar geleden, aan
uwe Hoogedelheid gezegd heb, hoe zeer ik in de gunst
ben van Margareta, de kamerjuffer van Hero.

                DON JOAN.

    Ja, dit staat my nog voor.

                BORACHIO.

    Ik kan haar, zelfs op den onvoeglyksten tyd van den
nacht, bepaalen om uit het venster van haare Juffers
slaapkamer te komen leggen.

                DON JOAN.

    En welk een leven is daar in, dat de dood van dit
huwelyk kan veroorzaaken?

                BORACHIO.

    Dan staat het aan u om daaruit vergif te bereiden;
gaa gy dan naar den Prins, uw Broeder, en zeg hem
rechtuit, dat hy zyne eer te kort gedaan heeft door den
beroemden Claudio, [wiens verdiensten gy als dan magtig
moet opvyzelen] uit te huwelyken aan eene zo
afgesletene hoer als Hero is.

                DON JOAN.

    En welk bewys zal uw ontwerp daar toe opleveren?

                BORACHIO.

    Bewys genoeg, om den Prins te misleiden, Claudio
verdriet aan te doen, Hero ongelukkig te maaken, en
Leonato in het graf te helpen; of begeert gy iets
anders?

                DON JOAN.

    Ik wil alles onderneemen, als ik hem maar verdriet
kan aandoen.
[p. 392]

                BORACHIO.

    Wel nu, zoek dan een bekwaamen tyd, waarin gy Don
Pedro en Claudio ter zyde kunt neemen; zeg hen dat gy
weet, dat Hero op my verliefd is; vertoon een zekeren
yver voor den Prins en voor Claudio, als of gy hen dit
ontdekt om de eer te redden van uwen Broeder, die dit
huwelyk gemaakt heeft, en voor den goeden naam van zyn 
vriend, die misleid stond te worden door den uiterlyken
schyn van eene maagd, indien gy dit niet ontdekt had.
Zy zullen dit niet willen gelooven, zonder een bewys
daar van te zien. Bied hen als dan gelegenheid aan, om
hen zoveel blykbaarheid te toonen, dat zy my aan haar
kamer venster zullen zien; dan zult gy my Margareta
Hero hooren noemen; terwyl zy my Borachio noemen zal;
en breng hen om dit te zien, juist in den laatsten
nacht vóór het trouwen; want ik zal het in dien
tusschentyd zodanig trachten te besteeken, dat Hero
alsdan afweezig zyn zal; en daar zal zoveel
waarschynlykheid van Hero s ontrouw gevonden worden,
dat minnenyd zeker bewys zal genoemd worden, en dat men
alle gemaakte toebereidselen om verre zal werpen.

                DON JOAN.

    Laat dit zo slechten uitslag hebben als het wil, ik
zal het echter werkstellig maaken; overleg uwe zaaken
listig, en duizend ducaaten zullen uw loon zyn.

                BORACHIO.

    Wees gy maar standvastig in uwe beschuldiging, uwe
listigheid zal de myne niet beschaamd maaken.

                DON JOAN.

    Ik zal terstond naar den dag van het huwelyk gaan
verneemen. (Zy vertrekken.)
[p. 393]
AGTSTE TOONEEL.
        Het Tooneel is in den Tuin van Leonato.
BENEDICTO, een PAGIE.

               BENEDICTO.

    Hola, Pagie!
PAGIE.
    Signor!

               BENEDICTO.

    In myn kamervenster legt een boek, breng my dat
hier in den tuin.
PAGIE.
    Ik ben alreeds hier, Signor.

               BENEDICTO.

    Dat weet ik wel; maar ik wil u eerst hiervandaan,
en dan weder hier hebben.     (De Pagie vertrekt.)  Het
verwondert my ten hoogste, dat een man, die gezien
heeft hoe zeer een ander man dwaas is, wanneer hy zyne
gedachten aan de liefde toewyd, na over die laffe
gekheden van anderen gelachen te hebben, zelf het
voorwerp van zyne eigene bespotting kan worden, door
verliefd te zyn! En Claudio is juist zulk een Man. Ik
heb hem gekend, dat  er geen muziek (aangenaam) voor
hem was, dan de trommel en de veldpyp; en nu hoort hy
liever de tabourin en de fluit; ik heb hem gekend, dat
hy tien mylen verre te voet zou gegaan hebben om eene
schoone wapenrusting te zien, en nu zou hy wel tien
nachten zonder slaapen doorbrengen, om een nieuw
fatsoen van een wambuis uit te denken. Hy was voor
deezen gewoon los weg en terstond over de zaak te
spreeken, als een braaf krygsman, en nu is hy een
woordenvitter geworden, zyne woorden maaken nu te
zaamen een grillig gastmaal uit, zo veel woorden, zo
veel vreemde gerechten. Zou ik zodanig kunnen
veranderen, en
[p. 394]
nog met deeze zelfde oogen zien? Ik kan het niet
verzekeren, maar ik denk het toch niet. Ik wil  er niet
op zweeren, dat de liefde my niet in eene oester zou
kunnen veranderen; maar daarop wil ik wel zweeren, dat,
zolang die my niet in eene oester verandert, ik nooit
zo gek zal worden. Eene Juffer is schoon, dat deert my
niets; eene andere is verstandig, dat deert my ook
niets; eene derde is deugdzaam, dat deert my ook niets.
Zolang niet alle de bevalligheden in één meisje
vereenigd zyn, zal niet één meisje my bevallen. Ryk zal
zy moeten zyn, dat is zeker; verstandig, of ik wil haar
niet hebben; deugdzaam, of ik wil  er niet op bieden;
schoon, of ik wil haar niet aanzien; goedaartig, of zy
moet my niet genaaken; edel, of ik ben niet voor haar,
schoon zy een engel was; geestig in gesprek; uitmuntend
in de muziek, en haar haair van die kleur gelyk het God
behaagt.  Ha! daar komt de Prins met Mynheer Verliefd!
Ik zal my hier in het geboomte verschuilen. (Hy schuilt
weg.)
NEGENDE TOONEEL.
DON PEDRO, LEONATO, CLAUDIO, BALTHAZAR.

               DON PEDRO.

    Nu, willen wy deeze muziek aanhooren?

                CLAUDIO.

    Ja, gaarne, myn Prins.  Hoe stil is de avond, even
als of die met voordacht zweeg, om de harmonie meer
bevalligheid te geeven.
DON PEDRO, (stil.)
    Ziet gy wel waar Benedicto zich verstoken heeft?
CLAUDIO, (stil.)
    Ja, zeer wel, Prins; zo haast de muziek geëindigd
is, zullen wy dien ontdekten vos met eene beuzeling in
den strik krygen.
[p. 395]

               DON PEDRO.

    Kom, Balthazar, laaten wy dat lied nog eens hooren.

               BALTHAZAR.

    o Myn goede Heer, verg toch eene zo slechte stem
niet, de muziek meer dan eens schande aan te doen.

               DON PEDRO.

    Het is altoos eene blyk van kundigheid, een vreemd
gezicht te toonen over zyne eigene bekwaamheden; ik bid
u, zing toch, en laat my niet langer daarom vryën.

               BALTHAZAR.

    Dewyl gy van vryën spreekt zal ik zingen; want
schoon menig vryër zyne vryaadje aanvangt by eene
vrouw, die hy dezelve niet waerdig acht, vryt hy
echter, en zweert, dat hy haar bemint.

               DON PEDRO.

    Nu, eilieve, begin dan; of, zo gy langer uwe tong
wilt roeren, doe het dan op nooten.

               BALTHAZAR.

    Noteer dat dan voor myne nooten; dat niet eene noot
van my waerdig is genoteerd te worden.

               DON PEDRO.

    Noteeren, nooten! wat zyn dat voor mislyke nooten,
die hy spreekt.
BENEDICTO, (ter zyde.)
    Nu, hemelsch gezang! Nu is zyne ziel opgetogen!  Is
het niet vreemd, dat schaapendarmen de zielen uit de
lichaamen der menschen kunnen trekken; nu een glaasje
op myne kosten, als alles gedaan is.
BALTHAZAR, (zingt.)
         Ei zucht niet, Juffers, het is schand ,
        Gy kunt geen man betrouwen,
        Een voet op zee, een voet aan land,
        Zo moet gy hen beschouwen.
[p. 396]
            Trekt  t u niet aan,
            Maar laat hen gaan;
    Laat all uw kommer vaaren;
        En wisselt al uw droef geklag
        Voor, Tra la la lalare.
    Ei, Juffers, kwelt toch uw verstand
    Niet met een dwaas berouwen,
    Dit was altoos der mannen trant,
    Sints  t scheppen van de vrouwen
            Trekt  t u niet aan,
            Maar laat hen gaan;
    Laat all uw kommer vaaren,
            En wisselt al uw droef geklag
            Voor, Tra la la lalare. *

               DON PEDRO.

    Dat is, op myne eer, een aartig lied.

               BALTHAZAR.

    En een zeer onaartige zanger, Prins.

               DON PEDRO.

    Neen, waarlyk niet, gy zingt fraai genoeg om  er u
te kunnen uitredden.
BENEDICTO, (ter zyde.)
    Indien hy een hond was geweest, en zo gehuild had,
dan zou men hem opgehangen hebben; en waarlyk, ik hoop
dat God verhoeden mooge, dat zyn gejank geen voorteken
van ongeluk is; ik zou waarachtig met minder angst de
nachtraven hooren kryschen, daar mogt dan op volgen,
wat  er ook wilde.

               DON PEDRO.

    Nu, hoort gy het wel, Balthazar? Bezorg ons toch
uitmuntende muziek; want morgen-nacht wilden wy ons
daarvan bedienen onder het kamervenster van Juffer
Hero.

               BALTHAZAR.

    Zo goed als  er te krygen is, Prins. (Balthazar
vertrekt.)
[p. 397]

               DON PEDRO.

    Doe dat, en vaar wel. Hoor eens, Leonato; wat was
dat, daar gy my vandaag van gesproken hebt; zou uwe
Nicht Beatrice verliefd zyn op Signor Benedicto?
CLAUDIO, (stil tegen Don Pedro.)
    Ja, goed; zet voort het schild, zet voort, de
patrys legt. (Overluid.) Ik had nooit geloofd, dat dat
meisje ooit een man zou bemind hebben.

                LEONATO.

    Ik ook niet; maar hetgeen my nog het meest
verwondert, is, dat zy zo verliefd is op Signor
Benedicto, dien zy voor het uiterlyk altoos scheen te
verachten.
BENEDICTO, (ter zyde.)
    Is het wel mooglyk, zou de wind uit dien hoek
waaijen?

                LEONATO.

    Op myne eer, Prins, ik weet niet wat ik  er anders
van zeggen zal, dan dat zy hem bemint met de
allervuurigste genegenheid, zelfs zo dat het myne
hoogste gedachten te boven gaat.

               DON PEDRO.

    Misschien veinst zy zich maar zo.

                CLAUDIO.

    Ja, dat is zeker vry waarschynlyk.

                LEONATO.

    Hemel! veinzen! Nooit heeft eenige veinzery van
liefde de wezentlyke liefde zo na kunnen komen, als die
drift, welke zy laat blyken.

               DON PEDRO.

    Wel nu, welke blyken geeft zy dan daarvan?
CLAUDIO, (stil.)
    Spys den hoek wel, de visch wil byten.

                LEONATO.

    Welke blyken, Prins? Zy kan zo zitten.... Gy hebt
myne Dochter hooren zeggen, hoe.
[p. 398]

                CLAUDIO.

    Ja, inderdaad, zy heeft dat gezegd.

               DON PEDRO.

    Eilieve, hoe, hoe? Gy doet my verbaasd staan; ik
heb altoos gemeend, dat haar hart onverwinbaar was
tegen alle aanvallen van liefde.
BENEDICTO, (ter zyde.)
    Ik zou dit voor een trek houden, als die oude
grysbaard het niet zeide; maar het bedrog kan zich
onmooglyk achter zulk een eerwaerdig gelaat
verschuilen.
CLAUDIO, (stil.)
    Hy heeft het vergif reeds ingezogen; houd maar vol.

               DON PEDRO.

    Heeft zy Benedicto kennis gegeven van haare liefde?

                LEONATO.

    Neen, en zy zweert, dat zy dit nooit doen zal; dit
is haare grootste kwelling.

                CLAUDIO.

    Ja, dat is waar, zo heeft uwe Dochter gezegd; zou
ik, zeide zy, die hem zo menigmaal met verachting
behandeld heb, hem nu schryven, dat ik hem bemin?

                LEONATO.

    Dit zegt zy alleen, wanneer zy aan hem begint te
schryven; want zy kan wel twintigmaal in één nacht
opstaan, en zo in haare onderkleederen blyven zitten,
tot dat zy een geheel blad papier volgeschreven heeft,
 myne Dochter heeft my alles verhaald.

                CLAUDIO.

    Nu gy van een blad papier spreekt, herinner ik my
eene aartige klucht, die uwe Dochter ons verhaald
heeft.

                LEONATO.

    Oho!  toen zy gedaan had met schryven, en
[p. 399]
Hero het ongemerkt nalas, vond zy daarin Benedicto en
Beatrice by elkanderen.

                CLAUDIO.

    Nu verder.  

                LEONATO.

    O, Zy scheurde den brief in duizend (stukken, zo
klein als) halvestuiversstukken; bekeef haar zelve, dat
zy onbeschaamd genoeg zou zyn om aan iemand te
schryven, die haar, gelyk zy zeker wist, zou verachten
en beschimpen; ik meet hem af, zeide zy, naar myn eigen
hart, want ik zou hem verachten, indien hy aan my
schreef; ja, schoon ik hem bemin, ik zou hem dan
evenwel verachten.

                CLAUDIO.

    Vervolgens viel zy op haare kniën schreide, snikte,
sloeg op haare borst, trok de haairen uit haar hoofd,
bad, vloekte, en riep uit: Liefste Benedicto! o Hemel,
geef my geduld!

                LEONATO.

    Ja waarlyk, dat deed zy, ik heb het myne Dochter
hooren zeggen; en deeze verrukking heeft haar zo zeer
overmeesterd, dat myne Dochter somtyds niet zonder
vrees is, dat zy zichzelve zal te kort doen; het is
inderdaad waar.

               DON PEDRO.

    Het zou niet kwaad zyn, dat Benedicto zulks door
een ander gewaar wierd, dewyl zy het hem niet wil
ontdekken.

                CLAUDIO.

    Tot wat einde, hy zou slechts den spot daarmede
steeken, en de arme Juffer nog meer kwellen.

               DON PEDRO.

    Als hy dat deed zou het een Godsloon weezen hem op
te hangen; zy is een by uitstek lief meisje, en buiten
allen twyfel deugdzaam.

                CLAUDIO.

    En zy is zeer verstandig.
[p. 400]

               DON PEDRO.

    In alles, behalven daarin, dat zy Benedicto bemint.

                LEONATO.

    o Prins, wanneer het verstand en het bloed in een
zo teder lichaam tegen elkanderen stryden, dan vinden
wy wel tien voorbeelden tegen een, dat het bloed de
overhand heeft. Ik ben bekommerd over haar, en ik heb
billyke rede daar toe; dewyl ik haar oom en voogd ben.

               DON PEDRO.

    Ik wenschte wel, dat zy haare liefde aan my besteed
had; ik zou alle bedenkelykheden ter zyde gesteld, en
haar tot myne wederhelft gekozen hebben. Ik bid u, geef
 er Benedicto kennis van, en hoor eens wat hy zal
zeggen.

                LEONATO.

    Dunkt het u, dat dit goed zou weezen?

                CLAUDIO.

    Hero denkt, dat zy het voorzeker zal besterven;
want zy zegt, dat zy sterven zal, indien hy haar niet
bemint, en dat zy veeleer zal sterven dan haare liefde
bekend maaken; en wanneer hy om haar aanhoud, zal zy
liever sterven dan één oogenblik afstaan van haare
gewoone dwarsdryvery.

               DON PEDRO.

    Zy doet wel; want zo zy hem haare liefde aanbood,
zou het zeer ligt kunnen gebeuren, dat hy die
versmaadde; want hy is, gelyk gy allen weet, van een 
zeer verachtenden aart.

                CLAUDIO.

    Hy is anders een zeer knap man.

               DON PEDRO.

    Hy heeft inderdaad een goed uiterlyk voorkomen.

                CLAUDIO.

    Voorzeker, en hy is, myns oordeels, zeer
verstandig.
[p. 401]

               DON PEDRO.

    Hy geeft inderdaad verscheidene blyken van een vlug
vernuft.

                LEONATO.

    En ik houd hem ook voor dapper.

               DON PEDRO.

    Zo dapper als Hector, dat verzeker ik u; en in
gevallen van geschil kan men met recht zeggen, dat hy
verstandig handelt; want hy vermyd die met groote
omzichtigheid, of neemt die op met eene Christelyke
vrees.

                LEONATO.

    Indien hy God vreest, moet hy voorzeker vreede
zoeken te houden, en wanneer hy genoodzaakt is dien te
verbreeken, moet hy niet dan met vreezen en beeven tot
een geschil overgaan.

               DON PEDRO.

    Zo doet hy ook, want de Man vreest God, of schoon
het zo niet schynt uit hoofde van zyne luchtige
boerteryën. Wel, ik ben waarlyk verlegen over uwe
Nicht; willen wy Benedicto gaan opzoeken, en hem haare
liefde bekend maaken?

                CLAUDIO.

    o Neen, Prins, zeg het hem nimmer. Laaten wy liever
dien band door goeden raad verbreeken.

                LEONATO.

    o, Dat is onmooglyk, eer zal haar hart breeken.

               DON PEDRO.

    Nu, wy zullen uit uwe Dochter meer daarvan hooren;
laat het ondertusschen maar wat bekoelen. Ik houd veel
van Benedicto, en ik zou wel wenschen, dat hy zich
zelven eens bedaardelyk onderzocht, en te recht begreep
hoe weinig by zulk eene braave Juffer verdient.

                LEONATO.

    Kom, Prins, willen wy gaan? Het middagmaal is
gereed.
[p. 402]
CLAUDIO, (stil.)
    Als hy nu nog niet op haar verliefd word, dan zal
ik myne verwachting nooit meer betrouwen.
DON PEDRO, (stil tegen Leonato.)
    Nu moet dezelfde strik voor haar gespannen worden,
en dit moet uwe Dochter met haare Kamerjuffers
bewerken. Het zal eene grap zyn, wanneer zy beiden zich
verbeelden, dat de een op den ander verliefd is, en dat
 er ondertusschen niets van die zaak is; dit is juist
het Tooneel, dat ik gaarne zou willen zien, en dat
enkel eene Pantomine zal weezen; laaten wy haar
afzenden om hem aan tafel te noodigen. (Zy vertrekken.)
TIENDE TOONEEL.
BENEDICTO, (uit het geboomte te voorschyn komende.)
    Dit kan geen bedrog zyn, het gesprek wierd ernstig
voortgezet.  Zy hebben de verzekering van deeze zaak
van Hero; zy schynen Juffer Beatrice te beklaagen; het
schynt, dat haare genegenheid tot den hoogsten top
gerezen is. Zy bemint my! wel, dit moet weder vergolden
worden. Ik hoor hoe zeer men my berispt; men zegt, dat
ik my trotsch zal gedraagen, wanneer ik zal merken, dat
de liefde van haaren kant komt; ook zeggen zy, dat zy
veeleer zal sterven dan eenige blyk van haare
genegenheid geeven.  Ik had gedacht nooit te zullen
trouwen.  Maar ik moet evenwel niet schynen trotsch te
zyn;  gelukkig zyn zy, die de verwyten kunnen hooren,
welken men hen doet, en dezelven kunnen verbeteren. Zy
zeggen, dat die Juffer schoon is; dat is waar; ik kan
het getuigen. Dat zy deugdzaam is; dat is ook waar; ik
kan het niet ontkennen. Dat zy verstandig is, behalven
[p. 403]
daarin, dat zy my bemint; op myne eer, dit is juist
geen sterk bewys voor haar verstand; maar ook niet voor
haare dwaasheid, want ik zal ook afgryslyk op haar
verliefd zyn.  Het kan weezen, dat men nog eenige
mislyke schimpscheuten, en manke grappen op my
uitschiet, omdat ik altoos zo tegen het huwelyk geraasd
heb; maar kan de smaak niet veranderen? De mensch houd
in zyne jeugd, dikwyls veel van spyzen, die hy in zyn 
ouderdom niet verdraagen kan. Zouden dan kwinkslagen en
puntspreuken, en meer dergelyke looze scheuten van het
verstand iemand van het pad van zyne neiging
afschrikken? Neen, de waereld moet bevolkt worden. Toen
ik gezegd heb, dat ik vryër wilde sterven, dacht ik
niet, dat ik zo lang leeven zou tot dat ik getrouwd zou
zyn. (Beatrice komt op het Tooneel.) Daar komt
Beatrice; zy is waarachtig een mooi Meisje; my dunkt,
dat ik eenige tekenen van verliefdheid in haar kan
bespeuren.

                BEATRICE.

    Men heeft my, tegen myn dank, gezonden om u tot het
middagmaal binnen te verzoeken.

               BENEDICTO.

    Ik dank u voor uwe moeite, schoone Beatrice.

                BEATRICE.

    Ik heb niet meer moeite genomen om deezen dank te
verdienen, dan gy moeite neemt om my daar voor te
bedanken; indien het my moeite gekost had zou ik niet
gekomen zyn.

               BENEDICTO.

    Dus geeft dan deeze boodschap u genoegen?

                BEATRICE.

    Ja, juist zoveel als gy op de punt van een mes kunt
leggen, om eene kauw te doen stikken.  Gy schynt geen 
honger te hebben, nu, Mynheer, vaar dan wel. (Zy
vertrekt.)

               BENEDICTO.

    Oho!  Men heeft my, tegen myn dank gezon-
[p. 404]
den om u tot het middagmaal te verzoeken . Dat kan op
tweederleije wyzen verstaan worden.  Ik heb niet meer
moeite genomen om deezen dank te verdienen, dan-gy
moeite neemt om my daar voor te bedanken;  dat wil
zeggen, alle moeite, die ik voor u doe, valt my zo ligt
als eene dankzegging. Indien ik geen medelyden met haar
heb, ben ik een schurk; indien ik haar niet bemin, ben
ik een smous; ik zal gaan zien of ik haar portrait kan
krygen. (Hy vertrekt.)


      Einde van het Tweede Bedryf.

                     Continue

[p. 405]


              DERDE BEDRYF.

             EERSTE TOONEEL.

    Het Tooneel verbeeld den Tuin van
                Leonato.

        HERO, MARGARETA, URSULA.

                  HERO.

    Myne lieve Margareta, loop gy eens naar myne kamer,
daar zult gy myne Nicht Beatrice vinden spreeken met
den Prins en Claudio; luister haar stil in het oor, dat
ik met Ursula in den tuin wandel, en dat ons gesprek
enkel over haar is; zeg, dat gy ons beluisterd hebt, en
dat zy stil moet weg sluipen in het priëel, daar de
caprifoliebladen, door de zon groot gemaakt, de zon den
doortogt beletten, even als gunstelingen, die door
Vorsten trotsch gemaakt, hunnen hoogmoed aanwenden
tegen de magt, welke denzelven eerst deed ontstaan; dan
zal zy zich daar verbergen om ons gesprek te
beluisteren; dit is uwe post; voer die wel uit, en laat
ons alleen.

               MARGARETA.

    Ik zal maaken, dat zy terstond komt, dat verzeker
ik u. (Zy vertrekt.)

                  HERO.

    Nu, Ursula, wanneer Beatrice komt, dan moet ons
gesprek, onder het op en nederwandelen van deeze laan,
enkel over Benedicto zyn; zohaast ik hem noem laat het
dan uwe zaak zyn hem meer te pryzen dan ooit eenig man
verdiende. De inhoud van myn gesprek zal zyn, dat
Benedicto krank is van liefde voor Beatrice; de listige
pyl van Cupido, die enkel door hooren zeggen wond, is
van deeze stof gemaakt. (Beatrice komt op het tooneel,
en loopt stil naar het priëel.) Begin nu; zie eens
[p. 406]
hoe Beatrice even als eend kievit by den grond langs
kruipt om ons gesprek te beluisteren.
URSULA.
    Het grootst vermaak in het hengelvisschen is,
wanneer men den visch met zyne gulden riemen den
zilveren stroom ziet klieven, en het bedrieglyk aas
greetiglyk binnenslikken; dus hengelen wy nu ook om
Beatrice, die thans onder het caprifoliedak legt
nedergedoken. Wees maar niet bezorgd voor myne rol in
onze zaamenspraak.

                  HERO.

    Laaten wy dan wat digt by haar gaan, opdat haar oor
niets verlieze van het schynzoet aas, dat wy haar
voorleggen.  Neen waarlyk, Ursula, zy is te spytig; ik
ben verzekerd, dat zy zo schuw en wild van aart is als
een steenvalk.
URSULA.
    Maar weet gy zeker, dat Benedicto zo zeer op
Beatrice* verliefd is.

                  HERO.

    Zo zeggen de Prins en myn nieuwverloofde Bruidegom.
URSULA.
    En hebben zy u gelast haar zulks te melden,
Mevrouw?

                  HERO.

    Zy hebben my verzocht, dat ik haar daarvan zou
kennis geeven; doch ik heb hen zoeken te overreeden,
dat zy, zo zy waarlyk vrienden waren van Benedicto, hem
zouden raaden zyne genegenheid tegen te gaan, en nooit
eenige kennis daarvan aan Beatrice te geeven.
URSULA.
    Waarom hebt gy dat gedaan? Verdient die Heer niet
een zo gelukkig bed als ooit door Beatrice zal beslapen
worden?

                  HERO.

    Ik zweer by den God der liefde, dat hy alles
[p. 407]
verdient, hetgeen men ooit aan een man zou kunnen
toestaan; maar de Natuur heeft nooit eenig vrouwelyk
hart uit trotscher stof gevormd dan dat van Beatrice.
Verwaandheid en minachting zweeven flikkerende in haare
oogen, die alles versmaaden, dat zy aanschouwen; en
haar geestig vernuft schat zichzelf zó hoog, dat alle
andere voorwerpen haar gering schynen; zy is zo zeer
met eigenliefde ingenomen, dat zy niet kan beminnen, ja
zelfs geen schyn van beminnen vertoonen, of eenig
ontwerp van dien aart vormen.
URSULA.
    Ja, voorzeker, dit denk ik ook; en om die rede zou
het gewisselyk niet goed zyn, dat zy kennis kreeg van
zyne liefde; want zy zou  er slechts mede spotten.

                  HERO.

    Gy spreekt inderdaad de waarheid. Ik heb nog nooit
een man gezien, hoe verstandig, hoe edel hoe jeugdig,
hoe welgemaakt, dien zy niet verkeerd uitduidde;
wanneer hy blank van aangezicht was zou zy staande
houden, dat hy haare zuster behoorde te zyn; was hy
bruin, welnu, dan had de Natuur naar een Arlekyn willen
schilderen, en dus een lelyk abuis begaan; was hy lang,
dan noemde zy hem eene piek met een slecht hoofd; was
hy klein, dan was hy een slecht gesneden aigletje; was
hy spraakzaam, dan noemde zy hem een weêrhaan, die met
alle winden draaide, sprak hy niet, dan was hy een
houten blok, dat door geen wind kon bewogen worden. Dus
keert zy steeds alle mannen met den slechtsten kant
naar vooren, en laat nooit de deugd en oprechtheid dat
recht wedervaaren, hetwelk eerlykheid en verdiensten
voor haar verworven hebben.
URSULA.
    Neen zeker, zulk eene bedilzucht kan niet veel
aanpryzing verwekken.
[p. 408]

                  HERO.

    Neen; want zo wonderlyk te zyn als Beatrice is; en
zich naar niemand te willen schikken, kan onmooglyk
aanpryzing verwekken. Maar, wie zou haar dit durven
zeggen? Als ik daarvan begon te spreeken zou zy my door
haare spotternyën in de lucht doen vliegen. o, Zy zou
my uit myzelve lachen, en my met haare spotternyën
vermoorden. Laat derhalven Benedicto, gelyk een
smeulend vuur in zuchten vergaan, en inwendig
verteeren; dit is ten minste nog beter dood dan door
spotternyën vermoord te worden, dat ruim zo erg is als
dood gekitteld te worden.
URSULA.
    Ontdek het haar evenwel, en hoor eens wat zy zeggen
zal.

                  HERO.

    Neen ik wil liever naar Benedicto gaan, en hem
raaden dat hy deeze zyne drift tegengaa. En ik zal
inderdaad eenige geöorlofde achterklap bedenken, om
myne Nicht by hem zwart te maaken! Men zou niet
gelooven hoe zeer een nadeelig woord de geenegenheid
kan vergiftigen.
URSULA.
    o Doe toch uwe Nicht zo groot een ongelyk niet aan.
Het kan haar, indien zy zulk een vlug en uitmuntend
vernuft heeft, als men van haar roemt, niet zó zeer aan
gezond oordeel ontbreeken, dat zy zulk een 
voortreffelyken Edelman, als Benedicto is, zou afwyzen.

                  HERO.

    Hy is de beste man van Italiën, myn waarde Claudio
alleen uitgezonderd.
URSULA.
    Ik bid, Mevrouw, dat gy het niet kwaalyk neemt,
wanneer ik myne meening rechtuit spreek: Signor
Benedicto, word door geheel Italiën voor den
schoonsten, welgemaaktsten, welbespraaktsten en
dappersten man gehouden.
[p. 409]

                  HERO.

    Hy heeft inderdaad een zeer goeden naam.
URSULA.
    Zyne verdiensten hebben hem dien reeds waerdig
gemaakt, éér hy dien nog had.  Wanneer zal uw huwelyk
voltrokken worden, Mevrouw?

                  HERO.

    O, alle dagen  misschien morgen.  Kom, gaa met my
binnen, ik zal u eenige stellen kleederen laaten zien,
en u dan raad vraagen, welk van dezelven my morgen best
zal staan.
URSULA, (stil.)
    Zy zit al aan het lym vast, ik verzeker het u, wy
hebben haar gevangen, Mevrouw.
HERO, (stil)
    Als dat blykt waar te zyn, dan is het enkel
toevallig; sommige Minnegoden vangen met pylen en
anderen met vallen. (Zy vertrekken.)
BEATRICE, (te voorschyn komende.)
    Welk een vuur brand  er in myne ooren? Zou dit waar
zyn? Word ik zo zeer wegens myn hoogmoed en minachting
gelaakt? Vaarwel dan minachting, en maagdelyke
hoogmoed, men spreekt niet met lof van u achter uwen
rug. En gy, Benedicto, blyf my steeds beminnen, en ik
zal u zulks met wederliefde vergelden; ik zal myn wild
hart door uwe beminnende hand laaten temmen; zo gy my
waarlyk bemint, dan zal uwe genegenheid u aanspooren om
onze wederzydsche liefden in één gewyden band zaamen te
knoopen. Want, men zegt, dat gy het verdient; en ik
geloof dit beter dan van enkel hooren zeggen. (Zy
vertrekt.)
[p. 410]
TWEEDE TOONEEL.
        Het Tooneel is in het huis van Leonato.
DON PEDRO, CLAUDIO, BENEDICTO, LEONATO.

               DON PEDRO.

    Ik zal hier zolang blyven tot dat uw huwelyk zal
voltrokken zyn, en dan gaa ik weder naar Arragon.

                CLAUDIO.

    Ik zal u derwaarts verzellen, Prins, indien gy my
zulks wilt toestaan.

               DON PEDRO.

    Neen, dat zou eene zo groote vlek in den nieuwen
glans van uw huwlyk zyn, als of men een kind zyn nieuw
kleed liet zien, en het tevens verbood dat aan te
trekken. Ik zal my alleen verstouten om Benedicto om
zyn gezelschap te verzoeken; want hy is, van den
hoofdschedel af tot de voetzoolen toe, louter
vrolykheid; hy heeft twee of drie maalen de boogpees
van Cupido in stukken gesneden, en nu durft dat kleine
beultje niet meer op hem schieten; hy heeft een hart zo
gaaf als eene klok, en zyne tong is de klepel; want dat
zyn hart denkt spreekt zyne tong.

               BENEDICTO.

    Vrienden, ik ben niet meer gelyk ik geweest ben.

                LEONATO.

    Dat zeg ik ook, my dunkt gy zyt droefgeestiger.

                CLAUDIO.

    Ik hoop, dat hy verliefd is.

               DON PEDRO.

    Loop heen, daar is geen oprechte droppel bloed in
zyn lyf om oprecht verliefd te kunnen zyn; als hy
droefgeestig is dan heeft hy gebrek aan geld.

               BENEDICTO.

    Ik heb tandpyn.
[p. 411]

               DON PEDRO.

    Laat hem trekken.

               BENEDICTO.

Laat hem hangen.

                CLAUDIO.

    Eerst hangen, en dan trekken.

               DON PEDRO.

    Hoe nu, zucht gy om tandpyn?

                LEONATO.

    Is het slechts eene zinking, of is het een worm?

               BENEDICTO.

    Iedereen weet raad voor eene kwelling behalven hy,
die dezelve gevoelt.

                CLAUDIO.

    Ik zeg nog eens, dat hy verliefd is.

               DON PEDRO.

    Daar is geen de minste schyn van grillen in hem te
vinden, dan alleen van zich vreemd te willen kleeden,
zo als vandaag een Franschman, en morgen een Hollander
te willen zyn; of naar de mode van twee landen te gelyk
gekleed te gaan, een Duitscher te zyn van de heupen
nederwaarts alles ruim, en een Spanjaard van de heupen
opwaarts zonder hemdrok. Indien hy geene grillige
neiging voor deeze zotheid had, gelyk het blykt dat hy
heeft, dan zou hy geen zot door grilligheid zyn, gelyk
gy hebben wilt, dat hy zal schynen.

                CLAUDIO.

    Indien hy niet op het een of ander Meisje verliefd
is, dan kan men geen staat meer maaken op oude
waartekenen; hy schuijert zyn hoed elken ochtend af, en
wat voorspelt dat?

               DON PEDRO.

    Heeft iemand hem by den barbier gezien?

                CLAUDIO.

    Neen, maar de knecht van den barbier is by hem
gezien, en men heeft reeds kaatsballen gevuld met het
gewezen sieraad van zyne kaaken.
[p. 412]

                LEONATO.

    Inderdaad, hy schynt jonger dan te vooren, na het
bescheeren van zyn baard.

               DON PEDRO.

    En hy bestrykt zich met ziveth; kunt gy hem aan die
lucht opspeuren?

                CLAUDIO.

    Ja, dat tekent genoeg; de goede jongen is verliefd.

               DON PEDRO.

    Zyne zwaarmoedigheid is het kennelykst teken.

                CLAUDIO.

    En was hy wel ooit te vooren gewoon zo dikwyls zyn
aangezicht te wasschen?

               DON PEDRO.

    Of, dat meer is, zich te blanketten? Ik heb ook al
gehoord, wat zy deswegens van hem zeggen.

                CLAUDIO.

    En dan zyn altoos boertende geest, die nu in eene
cithersnaar gekropen is, en door vingergreepen
geregeerd word.....

               DON PEDRO.

    Waarlyk,dat geeft niet veel goeds voor hem te
kennen. Kortom, hy is verliefd.

                CLAUDIO.

    En ik ken haar, die op hem verliefd is.

               DON PEDRO.

    Die zou ik ook wel willen kennen; want ik ben wel
verzekerd, dat zy iemand is, die hem niet kent.

                CLAUDIO.

    Noch zyne slechte hoedanigheden; en die echter, in
weêrwil van dit alles, om hem van liefde sterft.

               DON PEDRO.

    Zy zal met haar aangezicht om hoog begraven worden.

               BENEDICTO.

    Maar dit is geen tovermiddel voor de tandpyn. (
Tegen Leonato.) Oude Heer, wees zo goed van met my ter
zyde te gaan, ik heb agt of negen wyze
[p. 413]
woorden bedacht, die ik u gaarne wilde mededeelen; en
die deeze loshoofden niet behoeven te hooren. (
Benedicto vertrekt met Leonato)

               DON PEDRO.

    Ik durf myn leven verpanden, dat het is om met hem
over Beatrice te spreeken.

                CLAUDIO.

    Voorzeker. Hero en Margareta, hebben intusschen
haare rol gespeeld met Beatrice; en nu zullen die twee
beeren elkanderen niet meer byten; wanneer zy byëen
komen.
DERDE TOONEEL.
DON PEDRO, CLAUDIO, DON JOAN.

                DON JOAN.

    Myn Vorst en Broeder, God behoede u.

               DON PEDRO.

    Goeden dag, Broeder.

                DON JOAN.

    Indien het u gelegen kwam, zou ik u wel eens willen
spreeken.

               DON PEDRO.

    In het geheim?

                DON JOAN.

    Indien het u behaagde; hoewel Graaf Claudio mag het
wel hooren; want hetgeen, waarover ik u wilde spreeken,
gaat hem aan.

               DON PEDRO.

    En wat is dat?

       DON JOAN, (tegen Claudio.)

    Is uwe Edelheid van voorneemen morgen te trouwen?

               DON PEDRO.

    Gy weet immers, dat dit zyn voorneemen is.
[p. 414]

                DON JOAN.

    Dit weet ik niet, wanneer hy zal weeten, dat ik
weet.

                CLAUDIO.

    Indien  er eenig beletsel mogt zyn, meld het ons
dan, bid ik u.

                DON JOAN.

    Gy zoud kunnen denken, dat ik uw vriend niet ben,
wat daarvan zy zal van achteren blyken, en gy zult
beter van my leeren denken uit hetgeen ik u nu zal
ontdekken; wat myn Broeder betreft, ik geloof, dat hy
veel van u houd, en dat hy uit genegenheid van zyn hart
uw begeerd huwelyk heeft helpen bewerken; waarlyk een
noodeloos aanzoek en eene kwaalyk besteede moeite.

               DON PEDRO.

    Hoe dat? Wat is het geval?

                DON JOAN.

    Ik ben hier gekomen, om u te melden, zonder veel
omstandigheden, [want daar is reeds te lang van haar
gesproken,] dat die Juffer ongetrouw is.

                CLAUDIO.

    Wie, Hero?

                DON JOAN.

    Juist dezelfde; Leonato s Hero, uwe Hero, alle mans
Hero.

                CLAUDIO.

    Zy ongetrouw?

                DON JOAN.

    Woorden zyn nog te goed om haare ondeugd af te
schetsen; ik zou moogen zeggen, dat zy nog erger is dan
ondeugende; bedenk gy zelf een erger naam, en ik zal
dien op haar toepassen. Laat dit u niet verwonderen tot
nader bewys, gaa slechts deezen aanstaanden nacht met
my, en gy zult haar kamervenster zien beklimmen, in den
zelfden nacht vóór haar trouwdag; indien gy haar dan
nog bemint, trouw haar dan, maar het zou veiliger zyn
voor uwe eer, dat gy van gedachten veranderde.
[p. 415]

                CLAUDIO.

    Zou dit waar zyn?

               DON PEDRO.

    Ik kan het niet gelooven.

                DON JOAN.

    Indien gy niet durft vertrouwen op hetgeen gy ziet,
belyd dan niet hetgeen gy zeker weet; indien gy my
volgen wilt, dan zal ik u blyken genoeg toonen, en
wanneer gy dan meer gezien, en meer gehoord zult
hebben, handel dan gelyk gy het goed zult oordeelen.

                CLAUDIO.

    Indien ik deezen nacht iets zie, dat my rede kan
geeven, om morgen niet met haar te trouwen, dan zal ik
haar in de volle vergadering, daar ik haar zou trouwen,
beschaamd maaken.

               DON PEDRO.

    En ik zal, gelyk ik u geholpen heb in om haar aan
te houden, u ook helpen om haar schande aan te doen.

                DON JOAN.

    Ik zal niets meer tot haar nadeel zeggen vóór dat
gy ooggetuigen zult geweest zyn. Weest bedaard tot den
aanstaanden nacht, en laat de uitkomst zich zelve
ontdekken.

               DON PEDRO.

    o Ongelukkig veranderde dag!

                CLAUDIO.

    o Vreemd dwarsdryvend ongeluk!

                DON JOAN.

    o Juist by tyds voorgekomen verdriet!  Zo zult gy
zeggen, wanneer gy de gevolgen zult gezien hebben. (Zy
vertrekken.)
[p. 416]
VIERDE TOONEEL.
Het Tooneel verbeeld eene Straat.
DOGBERRY, VERGES, WACHTEN.

      DOGBERRY, (tegen de Wachten.)

    Zyt gy allen eerlyke lieden, en trouw?

                 VERGES.

    Voorzeker, anders zou het jammer zyn, dat zy niet
de eeuwige salvatie zouden lyden aan lyf en ziel.

                DOGBERRY.

    Waarachtig, dat zou nog veel te geringe straf voor
hem zyn, zo zy slechts de minste loijaliteit betoonden,
daar zy tot lyfwachten van den Prins zyn aangesteld.

                 VERGES.

    Nu, Buurman Dogberry, geef hen nu uwe orders.

      DOGBERRY, (tegen de Wachten.)

    Nu dan; wien onder u keurt gy voor den
incapabelsten man onder u, om Kaptein te weezen?
EERSTE WACHT.
    Huig Garstenkoek, of Joris Steenkool, Mynheer; want
zy kunnen leezen en schryven.

                DOGBERRY.

    Kom gy dan hier, buurman Steenkool; God heeft u met
een goeden naam gezegend, en een man van een goed
voorkomen te zyn, komt enkel van het geval, maar
schryven en leezen komt uit de natuur.

              TWEEDE WACHT.

    Welke beide, Heer Kaptein....

                DOGBERRY.

    Gy bezit; ik weet wel, dat gy dit wilde zeggen. Wel
nu, Vriend, wat uw goed voorkomen betreft, dank God
daar voor, en wees niet trotsch daarop; en wat aangaat
uw schryven en leezen, toon daarvan blyken, wanneer
zulke ydelheden niet te pas
[p. 417]
komen; gy word hier gekeurd voor de incapabelste en
bekwaamste man om Kaptein van de wachts te weezen, en
daarom zult gy de lantaren draagen, dit is uwe post; gy
zult alle waagbonden comprehendeeren; en in  s Prinsen
naam alle menschen staande houden.

              TWEEDE WACHT.

    Maar als zy nu niet willen blyven staan?

                DOGBERRY.

    Welnu, houd  er u dan niet mede op, maar laat hen
loopen; en roep dan terstond allen de wachts byëen, en
dank God, dat gy van een schurk verlost zyt.

                 VERGES.

    Als hy niet wil blyven staan, wanneer het hem
geboden word, dan is hy geen onderdaan van den Prins.

                DOGBERRY.

    Wel gesproken; en zy hebben met niemand te doen dan
met de onderdaanen van den Prins; en daarom zult gy op
straat geen gerucht hebben te maaken, want het is
volstrekt tolerabel, dat de wachts op straat staan te
babbelen en te praaten, en dat kan onmooglyk geleden
worden.

              TWEEDE WACHT.

    Wy zouden veeleer slaapen dan praaten; wy weeten
wel wat een Wacht doen moet.

                DOGBERRY.

    Bravo, gy spreekt als een bevaren en zeer stille
wacht; want ik kan niet zien, dat slaapen eenig leed
kan doen; als gy maar oppast, dat uw geweer niet
gestolen word; nu, gy moet aan de deuren van alle
bierhuizen roepen, dat degeenen, die dronken zyn, naar
bed moeten gaan.

              TWEEDE WACHT.

    Maar, als zy dit nu niet willen doen?

                DOGBERRY.

    Wel, laat hen dan zitten tot zy weder nuchter
[p. 418]
zyn, en als zy u dan geen beter antwoord geeven; zeg
dan, dat zy de lieden niet zyn waarvoor gy hen gehouden
had.

              TWEEDE WACHT.

    Zeer wel, Mynheer.

                DOGBERRY.

    Als gy een dief ontmoet moogt gy, uit hoofde van uw
ampt, suspecteeren, dat hy geen eerlyk Man is, en wat
zulke soort van lieden betreft, hoe minder gy u
daarmede bemoeit, hoe meer eer het voor u is.

              TWEEDE WACHT.

    Maar, als wy weeten, dat hy een dief is, moeten wy
dan de handen niet aan hem slaan?

                DOGBERRY.

    Uit hoofde van uw ampt moogt gy dit zekerlyk doen;
maar ik ben van gedachten, dat die pik handelt ook
daarvan besmet word; de vreedzaamste weg voor u lieden
is, dat, wanneer gy een dief gevangen hebt, gy hem laat
toonen wat hy is, door hem steelswyze te laaten
ontslippen.

                 VERGES.

    Men heeft u altoos gekend voor een goedhartigen
Man, Collega.

                DOGBERRY.

    Ja, dat ben ik ook, ik zou met myn zin zelfs geen 
hond kunnen ophangen, en veel minder een man, die
eenige eerlykheid bezit.

       VERGES, (tegen de Wachten)

    Wanneer gy in den nacht een kind hoort schreijen,
dan moet gy de min wekken, en haar zeggen, dat zy het
stillen moet.

              TWEEDE WACHT.

    Maar, als nu de min slaapt, en ons geen gehoor
geeft?

                DOGBERRY.

    Nu, gaat dan heenen in vreede; want het schaap, dat
zyn eigen lam niet hoort blaeten, zal geen kalf
antwoorden als het bulkt.
[p. 419]

                 VERGES.

    Dat is wel waar.

                DOGBERRY.

    Dit is het einde van uw last: gy, Kaptein, moet den
persoon van den Prins verbeelden; wanneer gy den Prins
in den nacht ontmoet, moogt gy hem staande houden.

                 VERGES.

    Neen, by onze lieve Vrouw, dat mag hy, dunkt my,
niet doen.

                DOGBERRY.

    Vyf schellingen tegen een , dat iedereen, die de
statuën kent, zeggen zal, dat hy hem mag staande
houden; maar niet zonder bewilliging van den Prins;
want de wacht mag voorzeker niemand beleedigen; en
iemand staande te houden tegen zyn zin, is gewis eene
beleediging.

                 VERGES.

    Ja, by onze lieve Vrouw, dat denk ik ook.

                DOGBERRY.

    Ha, ha, ha! Nu, Vrienden, goeden nacht; indien  er
eenige zaak van gewigt voorvalt, roept my dan op; volgt
uw eigen raad en dien van uwe Medemakkers, en hiermede
goeden nacht. Kom, Buurman.

    TWEEDE WACHT, (tegen de anderen)

    Nu, Vrienden, wy hebben onzen last gehoord; laaten
wy nu hier op de kerkbank gaan zitten tot twee uuren,
en dan naar bed.

                DOGBERRY.

    Nog een woord, myne goede buuren. Waakt toch
terdeeg by het Paleis van Signor Leonato; want dewyl de
trouwdag op morgen bepaald is, zal daar deezen nacht
vry wat leven zyn; vaartwel, en houd goede wacht, bid
ik ulieden. (Dogberry en Verges vertrekken.)
[p. 420]
VYFDE TOONEEL.
BORACHIO, CONRADO, DE WACHTEN, (van verre.)

                BORACHIO.

    Hola, Conrado!  

         DE WACHTEN, (ter zyde.)

    Stil, verroert u niet.

                BORACHIO.

    Conrado, zeg ik.

                CONRADO.

    Alhier, Man, ik staa aan uw elboog.

                BORACHIO.

    Waarachtig; en myn elboog jeukte; ik dacht wel; dat
het schurft daarop volgen zou.

                CONRADO.

    Ik blyf u een antwoord daar voor schuldig; gaa
intusschen nu maar voort met uwe vertelling.

                BORACHIO.

    Kom dan hier onder deezen luifel, want het
stofregent, en ik zal, even als een rechte dronkaart, u
alles vertellen.

         DE WACHTEN, (ter zyde.)

    Daar is onraad, Vrienden, maar houd u nog maar wat
stil.

                BORACHIO.

    Weet dan, dat ik duizend ducaaten van Don Joan
gekregen heb.

                CONRADO.

    Is het mooglyk,dat een schelmstuk zo duur kan zyn?*

                BORACHIO.

    Gy behoorde veeleer te vraagen, of een Schelm zo
ryk kan zyn? Want wanneer ryke Schelmen armen noodig
hebben, dan kunnen de armen zo veel geld bedingen als
zy willen.

                CONRADO.

    Dat verwondert my.
[p. 421]

                BORACHIO.

    Dat is eene blyk, dat gy nog een nieuweling zyt; gy
wist immers, dat het fatsoen van een wambuis, of hoed,
of mantel, niets doet tot den man.

                CONRADO.

    Ja, het is zyn opschik.

                BORACHIO.

    Ik spreek van het fatsoen.

                CONRADO.

    Ja, het fatsoen is het fatsoen.

                BORACHIO.

    Och loop, zo kan ik ook zeggen een gek is een gek;
maar ziet gy nu niet welk een doortrapte schurk dat
fatsoen is?
DE WACHT, (ter zyde.)
    Ik ken die Sinjeur Fatsoen; hy is al voor zeven
jaaren een schurk geweest; en hy gaat toch voor een
ordentelyk man; ik ken hem by den naam.

       BORACHIO, (tegen Conrado.)

    Hebt gy niet iemand hooren spreeken?

                CONRADO.

    Neen, het was de windwyzer op het huis.

                BORACHIO.

    Ziet gy niet, zeg ik nog eens, welk een doortrapte
schurk dat fatsoen is? Hoe zot hy allen de heethoofden
tusschen de veertien en vyf-en-dertig jaaren doet
ronddraaijen; hen nu eens fatsoeneerende als de
soldaaten van Pharao op de oude berookte schilderyën;
dan weder als Baal s priesters in een oud kerkglas, en
somtyds als de geschoren Hercules in de morsige
muurtapyten, daar zyne voorbroek zo dik verbeeld word
als zyne knods.

                CONRADO.

    Dit alles zie ik, en ik zie ook, dat het fatsoen
meer kleederen verslyt dan de man; maar zyt gy niet
even zot als het fatsoen zelf, dat gy uit uwe
vertelling uitgeraakt zyt, om my van het fatsoen te
vertellen?
[p. 422]

                BORACHIO.

    Neen zo is het niet; weet dan, dat ik deeze nacht
Margareta, de kamerjuffer van Hero, onder den naam van
Hero gevryd heb; zy stond aan het kamervenster van
haare Juffer, en wenschte my wel duizendmaal goeden
nacht.  Maar ik vertel het u niet goed;  ik moest u
eerst vertellen, dat de Prins, en Claudio, en myn Heer,
terwyl de twee eersten door myn Heer, Don Joan, met
voordacht daar geplaatst en vooringenomen waren, van
verre in den tuin stonden, en deeze minzaame ontmoeting
aanschouwden.

                CONRADO.

    En dachten zy, dat Margareta Hero was?

                BORACHIO.

    Twee van hen dachten dit, te weeten de Prins en
Claudio; maar myn duivel van een Heer wist wel, dat het
Margareta was; en daarop is Claudio, gedeeltelyk
overgehaald door myn Heers eeden, gedeeltelyk door de
duisterheid van den nacht, die hem misleid heeft, maar
voornaamelyk door myne list, die de lastertaal van Don
Joan bevestigde, raazende van woede weggegaan;
zweerende, dat hy op het bestemde uur morgen ochtend in
de kerk zou komen, en Hero daar te schande zou maaken
in het byzyn van de gantsche vergadering, door het
verhaal van hetgeen hy deezen nacht gezien had, en haar
zonder man terug zenden.
EERSTE WACHT.
    Wy beveelen u in  s Prinsen naam, staa.

              TWEEDE WACHT.

    Roep den Kaptein op; wy hebben hier de
allergevaarlykste verraadery ontdekt, die ooit in den
staat heeft plaats gehad.
EERSTE WACHT.
    En een zekere Fatsoen is onder dat complot; ik ken
hem wel, hy draagt een vederbos.
[p. 423]

                CONRADO.

    Mannen, mannen.....

              TWEEDE WACHT.

    Gy zult dien Fatsoen wel moeten aan den dag
brengen, dat verzeker ik u.

                CONRADO.

    Mannen....
EERSTE WACHT.
    Spreek geen woord; wy beveelen u, dat wy u
gehoorzaamen, om met ons te gaan.

       BORACHIO, (tegen Conrado.)

    Wy zullen waarschynlyk geene onbillyke waar lyken,
als wy op de lyst van deeze mannen staan.

                CONRADO.

    Neen, eene waar daar veel vraag naa is, dat
verzeker ik u (tegen de Wachten.) Komt mannen, wy
zullen u gehoorzaamen.
ZESDE TOONEEL.
Het Tooneel verbeeld de Kamer van Hero in in het huis
van Leonato.
HERO, MARGARETA, URSULA.

                  HERO.

    Lieve Ursula, maak myne Nicht Beatrice wakker, en
verzoek haar, dat zy opstaa.
URSULA.
    Ik zal, Mevrouw.
URSULA.
    En zeg haar, dat zy hier kom.
URSULA.
    Zeer wel, Mevrouw. (Ursula vertrekt.)

               MARGARETA.

    Waarlyk, Mevrouw, my dunkt, dat uwe andere kraag
beter zou zyn.
[p. 424]

                  HERO.

    Ei, neen, Grietje, ik wil deeze aandoen.

               MARGARETA.

    Op myne eer die is zo fraai niet; en ik verzeker u,
dat uwe Nicht zulks insgelyks zeggen zal.

                  HERO.

    Myne Nicht is zot, en gy niet minder. Ik wil geene
andere* dan deeze aandoen.

               MARGARETA.

    Uw nieuw kapsel bevalt my by uitneemendheid, Indien
het haair een weinig bruiner was; en uw kleed is
inderdaad van een ongemeenen smaak. Ik heb het
bruidskleed van de Hertogin van Milano gezien, dat zo
hoog geprezen word.

                  HERO.

    o, Dat is uitneemend schoon, naar men zegt.

               MARGARETA.

    Op myn eer, het is slechts een nachtgewaad in
vergelyking van het uwe; het is van gouden geborduurde
stof, opgelegd met zilver, en omzet met paarlen, met
lange mouwen, afhangende mouwen, en een sleep met
blaauwachtig lint omboord; maar wat het net, sierlyk,
bevallig, en buitengemeen fatsoen betreft, dan is het
uwe wel tienmaal fraaijer.

                  HERO.

    God geeve, dat ik het met blydschap mooge draagen;
maar myn hart is zeer zwaarmoedig.

               MARGARETA.

    Het zal nog wel zwaarmoediger worden door het
gewigt van een man.

                  HERO.

    Foei, schaamt gy u niet?

               MARGARETA.

    Waarover, Mevrouw? Om dat ik in eer en deugd
spreek? Is het huwelyk niet eerlyk zelfs by een 
bedelaar? En is uw aanstaande gemaal geen eerlyk man
behalven het huwelyk? Maar ik denk, onder uw welneemen,
dat gy wilde, dat ik gezegd zou
[p. 425]
hebben van een echten man. Indien kwaade gedachten
geene goede gedachten kunnen verdraaijen, dan beleedig
ik hierdoor geen mensch; is  er eenig kwaad gelegen in
het zeggen van: nog zwaarmoediger door het gewigt van
een echten man? My dunkt van neen, wanneer het de
wettige man en de wettige vrouw is, anders is het ligt
en niet zwaar; vraag het maar aan Juffer Beatrice; zie
daar komt zy.
ZEVENDE TOONEEL.
DE VOORIGEN, BEATRICE.

                  HERO.

    Goeden morgen, Nicht.

                BEATRICE.

    Goeden morgen, waarde Hero.

                  HERO.

    Wel, hoe nu? Gy spreekt op een zo zieklyken toon?

                BEATRICE.

    Ik ben uit alle andere toonen uitgeraakt, zo my
voorkomt.  Maar, Nicht, het is genoegzaam vyf uuren; gy
behoorde reeds gereed te zyn. Op myne eer, ik ben
gantsch niet wel.

               MARGARETA.

    Welnu, indien gy niet Turksch geworden zyt, dan kan
men niet meer naar de starren zeilen.

                BEATRICE.

    Wat meent gy daarmede, zottin? Spreek op.

               MARGARETA.

    Ik, niets! Maar God geeve een ieder zyns harten
wensch!

                  HERO.

    De Graaf heeft my deeze handschoenen toegezonden,
zy zyn zeer schoon geparfumeerd.

                BEATRICE.

    Ik ben verstopt, Nicht; ik kan niet ruiken.
[p. 426]

               MARGARETA.

    Nog maagd, en verstopt!.... Maar men kan ligtelyk
eene koude vatten.

                BEATRICE.

    Heer! Heer! Hoe lang hebt gy professie gemaakt van
aartig te weezen?

               MARGARETA.

    Zedert dat gy daarmede zyt uitgescheiden; staat de
aartigheid my niet wel?

                BEATRICE.

    Men kan die niet genoeg zien, gy moest haar in uwe
muts draagen.  Neen, waarlyk, ik ben niet wel.

               MARGARETA.

    Neem wat gedistilleerde geest van Carduus
Benedictus en stryk dat over uw hart, daar is geen
beter middel voor flaauwtens.

                  HERO.

    Daar steekt gy haar met eene distel.

                BEATRICE.

    Benedictus? Hoe, Benedictus? Gy meent iets anders
met uw Benedictus.

               MARGARETA.

    Iets anders; neen, op myne, eer, ik meen niets
anders; ik meen enkel de gezegende distel: misschien
zoud gy denken, dat ik my verbeeld, dat gy verliefd
zyt; maar waarlyk, ik ben zo gek niet dat ik zou
denken, dat ik wil; en ook wil ik niet denken, dat ik
kan; en ik zou waarachtig ook niet kunnen denken, al
dacht ik ook myn hart uit, dat gy verliefd zyt, of dat
gy verliefd zult zyn, of, dat gy verliefd zoud kunnen
zyn; Signor Benedicto was ook juist van dien aart; en
nu is hy een man geworden. (als anderen); hy was gewoon
te zweeren; dat hy nooit zou trouwen, en nu echter eet
hy, in spyt van zyn hart, die spys zonder walging, en
hoe gy nog eens bekeerd zult worden weet ik niet; maar
my dunkt, dat gy nu eveneens uit uwe oogen begint te
zien als andere vrouwen.
[p. 427]

                BEATRICE.

    Welke stap is het toch, dien uwe tong nu houd?

               MARGARETA.

    Geene valsche galop, Mevrouw. (Ursula komt op het
Tooneel.)
URSULA.
    Haast u, Mevrouw; de Prins, de Graaf, Signor
Benedicto, Don Joan, en allen de jonge Edellieden van
de Stad zyn reeds hier om u naar de kerk te voeren.

                  HERO.

    Komt, lieve Nicht, en Margareta, en Ursula, helpt
gy my dan verder kleeden. (Zy vertrekken.)
AGTSTE TOONEEL.
Het Tooneel verbeeld eene voorzaal in het huis van
Leonato.
LEONATO, DOGBERRY, VERGES.

                LEONATO.

    Wat had gy my te zeggen, goede gebuuren?

                DOGBERRY.

    Wel, Mynheer, wy zouden wel eene confidentie met u
willen hebben over iets, dat u van naby betreft.

                LEONATO.

    Weest toch kort, bid ik u, want gy ziet, dat het
een drokke tyd voor my is.

                DOGBERRY.

    Ja, wel is het dat, Mynheer.

                 VERGES.

    Ja, wel ter deeg voor u.

                LEONATO.

    Wat is  er te doen, Vrienden?

                DOGBERRY.

    Onze goede Verges zal u iets van de zaak kunnen
[p. 428]
zeggen: hy is een oud man, Mynheer, maar waarachtig
zyne zinnen zyn niet zo stomp als ik, God help my, wel
zou wenschen; maar, op myne eer, hy is zo eerlyk als
het vel, dat hy tusschen zyne wenkbraauwen draagt.

                 VERGES.

    Ja, ik ben, God dank, een eerlyk man, zo eerlyk als
 er een leeft, die een oud man is, en niet eerlyker dan
ik.

                DOGBERRY.

    Vergelykingen zyn odoreus; palabras, buurman
Verges.

                LEONATO.

    Buuren, gy zyt zeer tedieus.

                DOGBERRY.

    Dat belieft uwe Hoogedelheid maar zo te zeggen; wy
zyn arme Prinsen dienaars; maar waarlyk als ik zo
tedieus was als een Koning, dan zou ik van harte
geneigd zyn om dit alles aan Uwe Hoogedelheid te
besteeden.

                LEONATO.

    Hoe, alle uwe tedieusheid aan my?

                DOGBERRY.

    Ja, en nog wel duizendmaal meer; want ik hoor van
uwe Hoogedelheid eene zo goede exclamatie als van
iemand in de stad, en, schoon ik maar een arm man ben,
ben ik echter blyd, dat ik dit hooren mag.

                 VERGES.

    En ik insgelyks.

                LEONATO.

    Ik zou gaarne willen weeten, wat gy my te zeggen
had.

                 VERGES.

    Kortom, Mynheer, onze wacht heeft deezen nacht, met
except van uwe Hoogedelheids presentie, een paar
schurken gevat, zo ondeugend als een van Messina.
[p. 429]

                DOGBERRY.

    Die goede oude man! Mynheer, hy zou praaten zonder
ophouden; het is, zoals men zegt; als de jaaren
vermeerderen vermindert het verstand; God zegen ons!
het is de pyne waerd om te zien.... Braaf gezegd,
buurman Verges; nu, hy is een braaf man; wanneer twee
mannen één paard beryden, dan moet  er een achterop
zitten; een eerlyk man, Mynheer, dat is hy op myne eer,
zo eerlyk als  er ooit een brood gegeten heeft, maar,
God zy geprezen, alle menschen zyn juist niet gelyk,
ach! myn arme buurman!

                LEONATO.

    Inderdaad, buurman, hy schiet by u te kort.

                DOGBERRY.

    Dat zyn Gods gaaven.

                LEONATO.

    Ik moet u verlaaten.

                DOGBERRY.

    Nog één woord, Mynheer; onze wachten heb ben
inderdaad twee respectabele persoonen gevat, en wy
wilden die deezen morgen voor uwe Hoogedelheid ten
verhoor doen komen.

                LEONATO.

    Ondervraagt gy hen slechts, en doet my verslag
daarvan; ik heb tegenwoordig grooten haast, gelyk gy
wel zien kunt.

                DOGBERRY.

    Het is zeer wel, Mynheer.

                LEONATO.

    Laat u een glas wyn geeven eer gy heen gaat; en
vaart wel. (Een dienaar komt op het Tooneel.)
DIENAAR.
    Mynheer, men wacht naar u om uwe dochter aan haaren
echtgenoot te geeven.

                LEONATO.

    Ik zal by hen komen. Ik ben gereed. (Leonato
vertrekt.)
[p. 430]

        DOGBERRY, (tegen Verges.

    Gaa heen, Collega, gaa naar Frans Seekool, en zeg
hem, dat hy met pen en inkt in de gevangenis komt, wy
moeten nu deeze twee luiden ondervraagen.

                 VERGES.

    En wy moeten dit wyslyk doen.

                DOGBERRY.

    Het zal ons aan geene wysheid ontbreeken, dat
verzeker ik u; daar (op zyn voorhoofd wyzende) zit wat
in, dat hen wel tot confusie zal brengen. Laat de
geleerde schryver onze excommunicatie maar te boek te
stellen, en by my in de gevangenis komen.

                                (Zy vertrekken.)

                     Continue

[p. 431]


             VIERDE BEDRYF.

             EERSTE TOONEEL.

   Het Tooneel verbeeld eene kerk van
                 binnen.

DON PEDRO, DON JOAN, LEONATO, EEN MUNNIK,
   CLAUDIO, BENEDICTO, HERO, BEATRICE.

                LEONATO.

    Kom, Vader Franciscus, maak het kort, lees enkel
het formulier van het huwelyk, gy kunt hen hunne
plichten naderhand wel voorhouden.

       DE MUNNIK, (tegen Claudio.)

    Mynheer, zyt gy hier gekomen om deeze Juffer te
trouwen?

                CLAUDIO.

    Neen.

                LEONATO.

    Om met haar getrouwd te worden, Vader Franciscus.
Gy zyt gekomen om hen te trouwen.

        DE MUNNIK, (tegen Hero.)

    Mejuffer, zyt gy hier gekomen om met deezen Graaf
in den echt te treeden?

                  HERO.

    Ja.

               DE MUNNIK.

    Indien iemand van u eenig inwendig beletsel weet,
waarom gy niet getrouwd zoud kunnen worden, dan bezweer
ik u by het welzyn van uwe ziel, dat gy het ontdekt.

                CLAUDIO.

    Weet gy iets, Hero?

                  HERO.

    Neen Mynheer.

               DE MUNNIK.

    Weet gy iets, Graaf?
[p. 432]

                LEONATO.

    Ik durf wel voor hem antwoorden; Neen.

                CLAUDIO.

    o! Wat durven de menschen niet al doen! Wat doen de
menschen niet! En wat doen zy niet, zonder te weeten
wat zy doen!

               BENEDICTO.

    Hoe nu? Interjectiën! Welnu, daar is ook eene
Interjectio van lachen: Ha, ha, he!

                CLAUDIO.

    Geef wel acht, Vader Franciscus.  Met uw verlof,
Leonato: zyt gy genegen om my met een vry en
ongedwongen gemoed deeze maagd, uwe dochter ten huwelyk
te geeven?

                LEONATO.

    Zo vry, myn zoon, als God haar aan my gegeven
heeft.

                CLAUDIO.

    En wat heb ik om u daarvoor terug te geeven, dat in
waerdy dit ryk en dierbaar geschenk kan opweegen?

               DON PEDRO.

    Niets anders dan dat gy haar zelve hem wederöm
terug geeft.

                CLAUDIO.

    Myn waarde Prins, gy leert my eene recht edele
erkentenis: Ziedaar, Leonato, neem gy haar dan weder
terug, en geef dien verrotten oranjeäppel niet aan uwen
vriend. Zy bezit niets dan den uiterlyken schyn van
eer; zie eens hoe zy thans bloost even als eene maagd!
o, Hoe fraai kan de listige misdaad zich bedekken met
het aanzien en den uiterlyken schyn van waarheid! Stygt
dat bloed niet als eene zedige blyk naar het aangezicht
om de eenvoudige deugd getuigenis te geeven? Zoud gy
allen, die haar hier ziet, niet zweeren, dat zy eene
Maagd was, volgens deeze uiterlyke tekenen? En echter
is zy het niet; zy kent de hitte van een dartel bed;
haar blos is schuld en niet zedigheid.
[p. 433]

                LEONATO.

    Wat wilt gy hiermede zeggen, Mynheer?

                CLAUDIO.

    Dat ik niet met haar wil trouwen, of myn hart
verbinden aan eene openbaare hoer.

                LEONATO.

    Myn waarde Heer, indien gy overtuigd zyt, dat gy
den zwakken tegenstand van haare jeugd verwonnen hebt,
en over haare maagdom gezegepraald.....

                CLAUDIO.

    Ik weet wat gy zeggen wilt. Gy wilt zeggen, indien
ik haar bekend heb, dan heeft zy my omhelsd als haaren
echtgenoot, om dus de misdaadige overyling te
verkleinen. Maar, neen, Leonato, ik heb haar nooit door
eenig oneerlyk woord verzocht; maar haar steeds, als
een broeder aan eene zuster, beschaamde oprechtheid, en
betaamlyke genegenheid betoond.

                  HERO.

    En ben ik u ooit anders voorgekomen?

                CLAUDIO.

    Weg met uw voorkomen! Ik durf het tegendeel
schriftelyk staande houden. Gy komt my voor gelyk Diana
in haaren kring, zo zuiver als een bloemknop éér de
wind dien heeft aangewaaid; en echter zyt gy meer
verhit in uw bloed dan Venus, of de geile wilde dieren,
die van ongeregelde driften woeden.

                  HERO.

    Is myn bruidegom wel by zyn verstand, dat hy zo
wonderlyk spreekt?

                LEONATO.

    Waarde Prins, waarom spreekt gy niet?

               DON PEDRO.

    Wat zou ik zeggen? Ik staa beschaamd omdat ik myn
best gedaan heb om myn vriend aan eene gemeene hoer uit
te huwelyken.
[p. 434]

                LEONATO.

    Hoor ik dit alles waarlyk zeggen, of droom ik ook?

                DON JOAN.

    Gy hoort dit waarlyk zeggen, en het is ook waar.

               BENEDICTO.

    Dit gelykt niet veel naar een huwlyksfeest.

                  HERO.

    Waar! o Hemel!

                CLAUDIO.

    Leonato, staa ik hier? Is dit de Prins? Is dit des
Prinsen broeder? Is dit het aangezicht van Hero? Zyn
dit uwe eigen oogen?

                LEONATO.

    Ja, Mynheer, dit alles is zo; maar, wat wilt gy
hiermede zeggen?

                CLAUDIO.

    Vergun my slechts ééne vraag aan uwe dochter te
doen, en gebied gy haar op de vaderlyke magt, welke gy
over haar hebt, dat zy my naar waarheid zal antwoorden.

         LEONATO, (tegen Hero.)

    Indien gy myn kind zyt, beveel ik u zulks te doen.

                  HERO.

    o God, staa my by! Wat ben ik benaauwd! Welk eene
ondervraaging vordert gy?

                CLAUDIO.

    Dat gy naar waarheid antwoord op uwen naam.

                  HERO.

    Is die niet Hero? En wie kan dien naam met eenig
gegrond verwyt bevlekken?

                CLAUDIO.

    Waarlyk, dat kan Hero; Hero zelve kan Hero s deugd
te niet doen. Wie was de man, met wien gy in den
voorleden nacht tusschen twaalf en een uuren uit uw
venster gesproken hebt? Indien gy maagd zyt, antwoord
dan hierop.

                  HERO.

    Ik heb ten dien tyd met geen man gesproken,
Mynheer.
[p. 435]

               DON PEDRO.

    Nu, dan zyt gy geene maagd meer. Leonato, het moeit
my, dat gy dit hooren moet; op myne eer, ik zelf, myn
Broeder, en deeze verongelykte Graaf hebben haar, op
dat uur in den voorleden nacht gezien, en haar hooren
spreeken uit haar kamervenster met een eerloozen boef,
die, als een onbeschaamde deugniet, de eerlooze
byëenkomsten, welke zy duizendmaal met elkanderen gehad
hebben, heeft opgehaald.

                DON JOAN.

    Foei, foei! Prins, zy moogen niet genoemd of
opgehaald worden; daar zyn geene kuische woorden te
vinden om die uit te drukken zonder iemand te
beleedigen; en derhalven, myne goede Juffer, ben ik met
recht bezorgd over uw slecht gedrag.

                CLAUDIO.

    o Hero! hoe wel zoud gy aan uw naam beäntwoord
hebben, indien de gevoelens en raadslagen van uw hart
overeenkomstig waren geweest met uwe uiterlyke
bevalligheden! Maar nu, vaarwel allerafschuwlykste
schoon allerschoonste! Vaarwel, schoone ondeugd, en
ondeugende schoonheid! Om u alleen zal ik allen de
poorten van myn hart voor de liefde sluiten; om u zal
steeds de achterdocht rusten op myne oogleden, om alle
schoonheden in vermoedens van misdaadigheid te
veranderen; en nimmermeer zullen dezelve eenige
bevalligheid voor my hebben.

                LEONATO.

    Heeft niemands zwaard eene punt voor my?

         BEATRICE, (tegen Hero.)

    Wat is dat, Nicht? Zinkt gy ter neder?

                DON JOAN.

    Komt, laaten wy gaan; de zaaken, die nu aan het
licht gekomen zyn, verstikken haare levensgeesten. (Don
Pedro, Don Joan, en Claudio vertrekken.)
[p. 436]
TWEEDE TOONEEL.
LEONATO, DE MUNNIK, BENEDICTO, HERO, BEATRICE.

               BENEDICTO.

    Hoe is het met de Juffer?

                BEATRICE.

    Zy is dood, denk ik; ach, Oom! Staa my by. Hero!
ach, Hero! Oom! Signor Benedicto! Vader Franciscus!

                LEONATO.

    o Noodlot! trek toch uwe slaande hand thans niet
terug, de dood is het beste dekkleed voor haare
schande, dat men zou kunnen wenschen.

                BEATRICE.

    Hoe is het, Nicht Hero?

               DE MUNNIK.

    Wees getroost, Mejuffer.

                LEONATO.

Slaat gy uwe oogen nog op?

               DE MUNNIK.

    Wel ja; waarom zou zy dat niet doen?

                LEONATO.

    Waarom? Hoe, zou niet alles, dat op aarde is, haar
haare schande verwyten? Zou zy ooit die schande, die in
haar bloed is ingevloeid, kunnen ontkennen? Herleef
niet, Hero; doe uwe oogen niet weder open; want, indien
ik denken kon, dat gy niet schielyk zoud sterven, en
dat uwe levensgeesten meer vermogen hadden dan uwe
schaamte, dan zou ik zelf, ter vergelding der verwyten,
uw leven den laatsten slag toebrengen. Bedroefde ik my
om dat ik maar één kind had? Was ik daarom misnoegd
over de spaarzaame bedeeling der Natuur? In u heb ik
reeds een kind te veel. Waarom moest ik  er een hebben?
Waarom zyt gy ooit be-
[p. 437]
minnelyk in myne oogen geweest? Waarom heb ik niet
liever met eene liefdaadige hand eens bedelaars spruit
aan myne deur opgenomen? Van welke ik, wanneer dezelve
dus met oneer bevuild en bevlekt was, had kunnen
zeggen: Ik heb geen deel daaraan; zy ontleent deeze
schande van onbekende lendenen. Maar, de myne!.... de
myne, die ik beminde! de myne, die ik roemde! de myne,
waarop ik trotsch was! die zó zeer de myne was, dat ik
myzelven minder de myne rekende in vergelyking van
haar; zy! zy!.... Ach! zy is gevallen in zulk een poel
van inkt, dat de ruime zee geene droppen genoeg heeft
om haar weder schoon te wasschen, en geen zout genoeg
om haar vuil bedorven vleesch eenigen smaak te geeven!

               BENEDICTO.

    Heb toch geduld, Mynheer; ik voor my ben zó
opgetogen van verwondering, dat ik niet weet, wat ik
van de zaak zeggen zal.

                BEATRICE.

    o, Op myne eer! Myne Nicht is valschelyk belogen.

      BENEDICTO, (tegen Beatrice.)

    Mejuffer, hebt gy in den laatstverlopen nacht by
haar geslapen?

                BEATRICE.

    Neen, toen niet, ofschoon ik anders het geheel
voorleden jaar by haar geslapen heb.

                LEONATO.

    Dit bevestigt, dit bevestigt het! o Hierdoor word
datgeen, hetwelk te vooren reeds door yzeren staaven
gesterkt was, nog sterker gemaakt. Zouden de Prinsen
liegen? Zou Claudio liegen? Hy, die haar zó zeer
beminde, dat hy, van haare bevlektheid spreekende,
dezelve met traanen waschte? Brengt haar vanhier en
laat haar sterven.

               DE MUNNIK.

    Geeft my een oogenblik gehoor. Ik heb enkel [p. 438
] zolang stil gezwegen, en deeze omwenteling van het
lot den vryën loop gelaten om de Juffer met
oplettendheit te beschouwen. Ik heb bespeurd, dat  er
duizenden van bloozende verschynselen op haare wangen
zyn opgerezen; en dat duizenden van onschuldige
schaamten met eene engelachtige blankheid deeze
bloozingen hebben weggevoerd; en uit haar oog heeft een
vuur gestraald, dat krachtig genoeg was om de
achterdocht van deeze Prinsen tegen haare maagdelyke
zuiverheid te verbranden. Noem my een zot, geloof myne
lessen niet, of ook myne aanmerkingen, die met een
bevindelyk zegel de waarheid van myn boek bevestigen;
stel geen vertrouwen in myn ouderdom, myn eerwaerdig
ampt, myne roeping, of godgeleerdheid, indien deeze
beminnelyke Juffer niet onschuldig de speelpop is van
eenige kwaadaartige dooling.

                LEONATO.

    Het kan niet zyn, Vader; gy ziet, dat alle de
bevalligheid, welke haar nog overgebleven is, enkel
hierin bestaat, dat zy haare schuld niet wil
vermeerderen door de zonde van meineedigheid; zy zelve
ontkent die niet, en waarom zoekt gy dan te verschoonen
hetgeen van alle kanten ten klaarste blykt?

        DE MUNNIK. (tegen Hero.)

    Mejuffer, wie is de man, waarmede men u
beschuldigt?

                  HERO.

    Dat moeten zy weeten, die my beschuldigen; ik ken
niemand. Indien ik eenige verdere kennis aan eenigen
man in de waereld heb dan de maagdelyke zedigheid
toelaat, dat my dan myne zonden nooit vergeven worden!
o Myn Vader, zo gy my kunt aantoonen, dat ooit een man
op een onbehoorlyk uur met my gesproken heeft, of dat
ik in den voorleden nacht met eenig schepsel woorden
gewisseld
[p. 439]
heb, verstoot, haat, ja, straf my dan met de wreedste
dood.

               DE MUNNIK.

    Daar heerscht zekerlyk een vreemd misverstand by de
Prinsen.

               BENEDICTO.

    Twee van hen zyn van een zeer braaven aart; en zo
hun doorzicht in dit geval misleid is geworden, dan is
het voorzeker eene list van Don Joan den bastaard,
wiens geest enkel op schelmeryën zich toelegt.

                LEONATO.

    Ik weet nog niets; maar zo deeze Prinsen de
waarheid spreeken, dan zullen deeze myne handen haar
verscheuren; maar zo zy haare eer te kort doen, dan zal
de stoutste van hen daarvan hooren. De tyd heeft myn
bloed nog zo zeer niet uitgedroogd, of de ouderdom my
myne kundigheid ontnomen, of het lot zo groote
verwoesting onder myne middelen aangerecht, of myn
slecht gedrag my zo zeer van vrienden beroofd, of zy
zullen my gereed vinden, en wel op zulk eene wyze, dat
zy my, zo in lichaamskrachten, als in overleg,
gereedheid van middelen, en keur van vrienden, volkomen
in staat zullen vinden om met hen te vereffenen.

               DE MUNNIK.

    Wacht nog een weinig, en laat myn raad u in dit
geval overhaalen. De Prinsen hebben uwe Dochter hier
voor dood gelaten; laat zy voor eene poos in huis
gehouden worden, en doe overal uitstrooijen, dat zy
waarlyk dood is; vertoon alle de uiterlyke pracht van
den rouw; laat een grafschrift aan uw familiegraf
ophangen, en doe alle de plegtigheden, die by eene
lykstaatsie gebruiklyk zyn, volvoeren.
[p. 440]

                LEONATO.

    Wat zal daarvan worden? Wat zal dit uitwerken?

               DE MUNNIK.

    Wat? Als dit wel uitgevoerd word, zal het haar
dienst doen. Belastering in naberouw te doen verkeeren
is reeds eene goede daad. Maar dit is het niet alleen
waarom ik deze vreemde zaak heb uitgedacht; maar uit
deezen arbeid zal nog veel grooter geboorte voortkomen;
wanneer zy gestorven is, gelyk men moet voorgeeven, op
het oogenblik toen zy beschuldigd is geworden, dan zal
zy beklaagd, bejammerd, en verschoond worden van allen,
die dat hooren; want zo gaat het altoos, dat wy hetgeen
wy bezitten niet op de rechte waerde schatten; maar
wanneer dat verloren is, dan vergrooten wy deszelfs
waerdy; dan bespeuren wy deugden, die het bezit ons
niet getoond heeft, terwyl die de onze waren; zo zal
het ook gaan met Claudio, wanneer hy hooren zal, dat zy
door zyne woorden overleden is, zal het denkbeeld van
haar leven bevalliglyk de overweeging van zyne
verbeelding doorkruipen, en elk beminlyk zintuig van
haar leven zal in een fraaijer kleed opgeschikt te
voorschyn komen, en zich met meer aandoenlykheid,
kiesheid, en levendigheid voor de oogen en de
beschouwing zyner ziel vertoonen, dan toen zy waarlyk
leefde. Dan zal hy om haar treuren, indien ooit de
liefde eenig deel in zyn hart heeft gehad, en wenschen,
dat hy haar zo niet beschuldigd had; ja zelfs, schoon
hy zich verbeeld zyne beschuldiging waar te zyn, laat
dat zo zyn, wees toch verzekerd, dat de goede uitslag
dit geval eene betere gedaante zal geeven, dan ik u met
mooglykheid kan beschryven. En schoon alle poogingen
behalven deeze mislukken, dan zal de onderstelling van
de dood der jonge Juffer, het kwaad gerucht van haare
oneer uitbluschen. Doch, zo dit niet wel afloopt, [p.
441] dan kunt gy haar verborgen houden, zo als het best
voeglyk is voor haare gekwetste eer, in het een of
ander afgezonderd geestelyk verblyf, buiten alle oogen,
tongen, gedachten, en belasteringen.

               BENEDICTO.

    Signor Leonato, laat u raaden van dien goeden
vader. En schoon ik, gelyk gy weet, den Prins en
Claudio eene hartelyke genegenheid toedraag, zal ik
echter met zoveel geheimhouding en oprechtheid in dit
geval handelen als uwe ziel met uw lichaam kan doen.

                LEONATO.

    Naardien ik in droefheid verzonken ben, kan de
dunste draad my trekken.

               DE MUNNIK.

    Het is goed, dat, gy toestemt; laaten wy nu gaan;
Mejuffer, naardien men vreemde wonden op eene vreemde
wys genezen moet, sterf om te leeven; misschien is uw
trouwdag slechts uitgesteld; heb geduld en volhard. (Zy
vertrekken allen behalven Benedicto en Beatrice.)
DERDE TOONEEL.
BENEDICTO, BEATRICE.

               BENEDICTO.

    Juffer Beatrice, hebt gy deezen gantschen tyd
geschreid?

                BEATRICE.

    Ja, en ik zal nog langer schreijen.

               BENEDICTO.

Dat zou ik niet begeeren.

                BEATRICE.

    Gy hebt geene rede hiertoe, ik doe zulks
vrywilliglyk.
[p. 442]

               BENEDICTO.

    Waarlyk, ik geloof, dat uwe brave Nicht verongelykt
is.

                BEATRICE.

    o Hoe zeer zou die man zich by my verdiend maaken,
die haar recht wilde verschaffen!

               BENEDICTO.

    Is  er eenig middel om u deeze vriendschap te
betoonen?

                BEATRICE.

    Een zeer ligt middel, maar geen zulke vriend.

               BENEDICTO.

    Kan eenig man dat doen?

                BEATRICE.

    Het is de zaak van een man, schoon niet de uwe.

               BENEDICTO.

    Ik bemin niets ter waereld zo zeer als u; is dat
niet vreemd?

                BEATRICE.

    Zo vreemd als ik weet niet wat; het zou even
mooglyk voor my zyn te zeggen: Ik bemin niets zo vuurig
als u. Doch geloof my niet, en evenwel lieg ik niet; ik
beken niets, en ik ontken ook niets. Ik ben bedroefd om
myne nicht.

               BENEDICTO.

    By myn degen, Beatrice, gy bemint my.

                BEATRICE.

    Zweer niet daarby, maar eet dien op.

               BENEDICTO.

    Ik wil daarby zweeren, dat gy my bemint; en ik wil
hem dien doen opeeten, die zeggen durft, dat ik u niet
bemin.

                BEATRICE.

    Zult gy dit woord niet weder opeeten?

               BENEDICTO.

    Met geenerhande saus, die daartoe kan uitgedacht
worden; ik zweer, dat ik u bemin.
[p. 443]

                BEATRICE.

    Wel nu God vergeev het my dan.

               BENEDICTO.

    Welke zonde, lieve Beatrice?

                BEATRICE.

    Gy hebt my in een gelukkig uur getroffen; ik stond
op het punt van te verklaaren, dat ik u beminde.

               BENEDICTO.

    Doe dat met geheel uw hart.

                BEATRICE.

    Ik bemin u met een zo groot deel van myn hart, dat
 er niets overblyft om te verklaaren.

               BENEDICTO.

    Wel aan, beveel maar wat ik voor u doen moet.

                BEATRICE.

    Claudio dooden.

               BENEDICTO.

    Dat niet voor de geheele waereld.

                BEATRICE.

    Gy dood my door uwe weigering. Vaarwel.

               BENEDICTO.

    Staa, lieve Beatrice.

                BEATRICE.

    Ik ben weg schoon ik hier ben; daar is geene liefde
in u, ik bid u, laat my gaan.

               BENEDICTO.

    Beatrice.....

                BEATRICE.

    Inderdaad, ik wil gaan.

               BENEDICTO.

    Wy moeten eerst vrienden zyn.

                BEATRICE.

    Gy durft zo het schynt veeleer vriend van my zyn
dan myn vyand bevechten.

               BENEDICTO.

    Is Claudio dan uw vyand?
[p. 444]

                BEATRICE.

Blykt het niet duidelyk, dat hy een schelm is, die myne
Nicht belasterd, beschimpt, en te schande gemaakt
heeft! Ach! dat ik een man ware! Wat! haar op de hand
te draagen tot dat het tydstip gekomen is om elkanderen
de hand te geeven, en dan met openbaare beschuldiging,
onbedekte lastering, onbarmhartige kwaadaartigheid!....
Hemel! dat ik een man ware! Ik zou zyn hart op de volle
markt verscheuren.

               BENEDICTO.

    Hoor my Beatrice.

                BEATRICE.

    Met een man aan het venster gesproken!  Een fraai
gezegde.

               BENEDICTO.

    Ja; maar Beatrice....

                BEATRICE.

    Die lieve Hero! Zy is verongelykt, zy is belogen,
zy is bedorven.

               BENEDICTO.

    Bea.....

                BEATRICE.

    Prinsen en Graaven! Waarlyk een prinslyk
getuigenis, een smaaklyk graavenstukje, een mooi
minnaar, waarachtig! o Dat ik om zynentwille een man
ware of, dat ik eenigen vriend had, die om mynentwille
een man wilde zyn! Maar de manhaftigheid is versmolten
tot hoflykheid, en dapperheid tot plichtpleegingen, en
de mannen zyn nu enkel tongen geworden, en wel zeer
fyne tongen; hy word nu voor zo dapper gehouden als
Hercules, die eene leugen kan vertellen, en dezelve
bezweeren: Ik kan door wenschen geen man worden, en
daarom wil ik door treuren eene vrouw sterven.
[p. 445]

               BENEDICTO.

    Blyf, waarde Beatrice, ik zweer u by deze myne
hand, dat ik u bemin.

                BEATRICE.

    Gebruik die ter liefde van my tot iets beters dan
daarby te zweeren.

               BENEDICTO.

    Gelooft gy in uw hart, dat Graaf Claudio Hero
verongelykt heeft?

                BEATRICE.

    Ja, zo zeker als ik een geloof en een hart heb.

               BENEDICTO.

    Genoeg, ik geef u myn woord, ik zal hem uitdaagen;
ik kus u de hand, en hiermede zal ik u verlaaten; by
deeze hand zweer ik, dat Claudio my eene zwaare
verantwoording zal moeten geeven; gaa heen en vertroost
uwe Nicht; ik moet zeggen, dat zy dood is, en hiermede
vaarwel.
        (Zy vertrekken.)
VIERDE TOONEEL.
Het Tooneel verbeeld eene gevangenis.
DOGBERRY, VERGES, BORACHIO, CONRADO, DE STADSSCHOUT, en
EEN KERKDIENAAR, getabbaard.
STADSSCHOUT.
    Is onze gantsche dissemblee hier byëen?

                DOGBERRY.

    o Een stoel met een kussen voor Mynheer den
Kerkdienaar.
KERKDIENAAR.
    Waar zyn de delinquanten?
[p. 446]

                 VERGES.

    Wel, dat ben ik en myn Collega.

                DOGBERRY.

    Ja, dat is zeker, het is ons geinhibeerd te
examineeren.
KERKDIENAAR.
    Maar, wie zyn de misdaadigers, die geëxamineerd
moeten worden? Laaten zy voor den Rechter komen.
STADSSCHOUT.
    Ja recht, laaten zy voor komen. Hoe is uw naam, myn
vriend?

                BORACHIO.

    Borachio.
STADSSCHOUT.
    Schryf op, Borachio. En de uwe, kameraat?

                CONRADO.

    Ik ben een Edelman, Mynheer, en myn naam is
Conrado.
STADSSCHOUT.
    Schryf op: de Heer Edelman Conrado*. Vrienden,
vreest gy God?
CONRADO. en BORACHIO.
    Ja, Mynheer, dat hoopen wy.
STADSSCHOUT.
    Schryf op, dat zy hoopen, dat zy God vreezen; maar
schryf God eerst, want God verhoede, dat God achter
zulke booswichten zou geplaatst worden.  Mannen, het is
alreeds gebleken, dat gy niet veel beter zyt dan
valsche schelmen, en het zal niet veel scheelen, of gy
zult binnenkort daarvoor gehouden worden; wat antwoord
gy voor uzelven?

                CONRADO.

    Wel, Mynheer, wy zeggen, dat wy het niet zyn.
STADSSCHOUT.
    Dat is een verwonderlyke slimme knaap, dat verzeker
ik u, maar ik zal hem wel krygen. (Tegen
[p. 447]
Borachio.) Kom gy eens hier, knaap, laat ik u een woord
in het oor zeggen; ik zeg u, dat men denkt, dat gy
beiden valsche schelmen zyt.

                BORACHIO.

    En ik zeg u, Mynheer, dat wy het niet zyn.
STADSSCHOUT.
    Nu, treed terug.  By God, zy spreeken beiden uit
één mond, hebt gy geschreven, dat zy het niet zyn?
KERKDIENAAR.
    Heer Stadsschout, gy slaat den rechten weg niet in
om hen te verhooren, gy moet de wachten roepen, die
hunne beschuldigers zyn.
STADSSCHOUT.
    Ja waarlyk, dat is de beste weg, laaten de wachten
voorkomen*. (Tegen de Wachten.) Vrienden, ik beveel u
in  s Prinsen naam, dat gy uwe beschuldiging tegen
deeze lieden inbrengt.
EERSTE WACHT.
    Deeze man, Mynheer, heeft gezegd, dat Don Joan, de
Broeder van den Prins een schurk is.
STADSSCHOUT.
    Schryf, op, dat Prins Joan een schurk is, wat! dat
is eene openbaare perjurie, eens Prinsen broeder een 
schurk te noemen.

                BORACHIO.

    Mynheer de schout.....
STADSSCHOUT.
    Eilieve, knaap zwyg toch; uw gezicht bevalt my
niet, dat zeg ik u.
KERKDIENAAR.
    Wat hebt gy hem nog meer hooren zeggen?

              TWEEDE WACHT.

    Wat? Dat hy duizend ducaaten ontfangen had van Don
Joan om Juffer Hero valschelyk te beschuldigen.
[p. 448]
STADSSCHOUT.
    Een zo openbaar schelmstuk, als  er ooit een begaan
is.

                DOGBERRY.

    Ja by God, dat is het.
KERKDIENAAR.
    Wat nog meer, vriend?
EERSTE WACHT.
    En dat Graaf Claudio voorgenomen had, volgens zyne
beschuldiging, Hero te schande maaken voor de geheele
vergadering, en haar niet te trouwen.
STADSSCHOUT.
    o Schurk, daarvoor zult gy tot de eeuwige redemptie
verwezen worden.
KERKDIENAAR.
    Wat meer?

              TWEEDE WACHT.

    Dat is het al.
KERKDIENAAR.
    En veel meer, knaapen, dan gy kunt ontkennen. Prins
Joan is deezen morgen stil weggevlucht; Hero is juist
op die wys beschuldigd, en ook op die wys verstoten, en
door deeze droefheid op het onverwachtst gestorven.
Mynheer de schout laaten deeze mannen gebonden, en by
Leonato gebragt worden; ik zal vooruit gaan, en hem hun
verhoor vertoonen. (Hy vertrekt.)

                DOGBERRY.

    Kom, laaten zy gebonden worden.

                CONRADO.

    Los, zotskap.

                DOGBERRY.

    God bewaar ons! waar is de Kerkdienaar? Laat hy
opschryven, dat een Amptenaar van den Prins een zotskap
is; kom, bind hen; gy ondeugende schelm!
[p. 449]

                CONRADO.

    Blyf af! Gy zyt een ezel, gy zyt een ezel!

                DOGBERRY.

    Suspecteert gy myn ampt niet? en suspecteert gy
myne jaaren niet? o Dat hy hier was om op te schryven,
dat ik een ezel ben; maar, vrienden, onthoud wel, dat
ik een ezel ben; schoon het niet opgeschreven is,
vergeet evenwel niet, dat ik een ezel ben; neen
deugniet, gy zyt vol piëteit, gelyk u met goede blyken
zal bewezen worden; ik ben een wys man; en, dat meer
is, een amptenaar; en, dat meer is, een huishoudend
man; en, dat meer is, zulk een knap stuk vleesch als
een in geheel Messina, en een, die de wetten verstaat;
en daarby, een man, die wel gegoed is; en daarenboven,
een man, die verliezen geleden heeft; en, een man, die
twee pakken kleederen heeft, en die van al het noodige
wel voorzien is; brengt hem weg. o Dat het opgeschreven
geweest ware, dat ik een ezel ben!
                (Zy vertrekken.)

                     Continue

[p. 450]


              VYFDE BEDRYF.

             EERSTE TOONEEL.

Het Tooneel is voor het huis van Leonato.

            LEONATO, ANTONIO.
                ANTONIO.

    Als gy zo voortgaat, zult gy uzelven om hals
brengen; en het is niet verstandig dus tegen uzelven de
droefheid aan te kweeken.

                LEONATO.

    Ik bid u, dat gy uwe raadgeevingen staakt, die even
nutteloos in myne ooren vallen als water in eene zeef;
geef my geen raad, noch laat eenig raadgeever myn oor
vermaaken, maar zulk een, wiens rampen met de myne
overeenkomen. Breng my een vader, die zyn kind zo
beminde als ik, en wiens vreugde even als de myne
vernietigd is, en zeg hem, dat hy van geduld spreeken
moet; meet zyn leed naar de lengte en breedte van het
myne; en laat het toon voor toon volkomen met het myne
overeenstemmen, als dat tegen dat, en zulk eene
droefheid voor zulke, in alle trekken, takken,
gedaanten, en vormen; wanneer zulk een man lacht, en
zyn baard uitstrykt; of roept: weg droefheid, of ha ha!
als hy steenen moest; als hy de droefheid met grappen
bepleistert; als hy zyn ongeluk met nachtloopers
verzuipt, breng hem dan by my, en ik zal van hem geduld
inzaamelen. Maar zulk een man is  er niet; want,
broeder, de menschen kunnen wel raad geeven, en
vertroosten, in een leed, dat zy zelven niet gevoelen;
maar, wanneer zy zelven het ondervinden, dan verandert
hun bedaarde raad in drift, die te vooren
geneesmiddelen van woorden voorschreef tegen de woede;
en de hevigste dol-
[p. 451]
heid met een zyden draad wilde boeijen; die pyn met
wind, en doodstuipen met toverwoorden dacht te
verdryven. Neen, neen; het is wel de zaak van een ieder
van geduld te spreeken tegen degeenen, die gekromd gaan
onder den last der droefheid; maar geen mensch heeft
moed of vermoogen genoeg om zo bedaard te zyn, wanneer
hy zelf iets dergelyks moet ondergaan en daarom, geef
my geen raad; want myn leed overschreeuwt alle
raadgeevingen.
ANTONIO.
    Hierin verschillen de mannen dus niets van de
kinderen.

                LEONATO.

    Ik bid u, zwyg; ik wil ook van vleesch en bloed
zyn, naardien  er nog nooit een wysgeer geweest is, die
met geduld kiespyn heeft kunnen verdraagen, ofschoon zy
in den styl der Goden geschreven, en met de
wisselvalligheid en den tegenspoed den spot gedreven
hebben.
ANTONIO.
    Maar, laad toch al het leed niet op uzelve, laaten
zy, die u beleedigd hebben, dat ook helpen lyden.

                LEONATO.

    Daarin spreekt gy wel; ja, dat zal ik doen. Myn
hart zegt my, dat Hero belogen is; en dat zal Claudio,
dat zal de Prins weeten, en allen degeenen, die haar
dus onteerd hebben.
TWEEDE TOONEEL.
DE VOORIGEN, DON PEDRO, CLAUDIO.
ANTONIO.
    Daar komt de Prins, met Claudio in groote haast.
[p. 452]

               DON PEDRO.

    Goeden dag, goeden dag.

                CLAUDIO.

    Goeden dag aan u beiden.

                LEONATO.

    Wilt gy my hooren, Mynheeren?

               DON PEDRO.

    Wy hebben wat haast, Leonato.

                LEONATO.

    Hoe, haast, Mynheer? Welnu, vaarwel, dan, Mynheer.
Hebt gy nu zulke haast? Nu, dat is om het even.

               DON PEDRO.

    Nu, maak toch geen twist met ons, goede oude man.
ANTONIO.
    Indien hy zich door twist kon recht doen, dan zou
eene van beide partyën moeten onderleggen.

                CLAUDIO.

    Wie beleedigt hem?

                LEONATO.

    Wat! gy, veinzaart, gy beleedigt my! Slaa uwe hand
maar niet aan den degen, ik vrees u niet.

                CLAUDIO.

    Inderdaad, gy moogt vry myne hand bestraffen,
wanneer zy uwe ouderdom rede geeft tot die vrees; op
myne eer, myne hand had geene gedachte op myn degen.

                LEONATO.

    Zacht, zacht, man, veracht of bespot my niet; ik
spreek niet als een suffer of een gek, of om onder het
voorrecht van myn ouderdom, te pochen op hetgeen ik,
nog jong zynde, gedaan heb, of hetgeen ik, indien ik
geen oud man was, nog zou doen; maar weet, Claudio, dat
gy, voor uw hoofd, myn onschuldig kind en my zodanig
beleedigd hebt, dat ik genoodzaakt ben de
eerwaerdigheid myner jaaren
[p. 453]
ter zyde te stellen, en met gryze haairen en den last
des ouderdoms overdekt u te dagvaarden op de kampplaats
van een man; ik zeg u, dat gy myn onschuldig kind
belogen hebt, uw laster heeft haar het hart doorstoken,
en zy legt helaas begraven by haare voorouders, in eene
graftombe, daarin nog nimmer eenige oneer gerust heeft,
dan de haare, die door uwe snoodheid is uitgedacht.

                CLAUDIO.

    Door myne snoodheid!

                LEONATO.

    Door uwe snoodheid, Claudio; door uwe snoodheid,
zeg ik.

               DON PEDRO.

    Gy spreekt niet recht oude man.

                LEONATO.

    Myn Vorst, myn Vorst! ik zal het hem ten koste van
zyn lyf staande houden, zo hy durft; in spyt van zyne
handige verweering, listige behandeling, jeugdige
jaaren, en bloeijende krachten.

                CLAUDIO.

    Gaa heen, ik wil niets met u te doen hebben.

                LEONATO.

    Denkt gy my zo af te wyzen? Gy hebt myn kind gedood
maar als gy my dood, jongen, dan zult gy een man gedood
hebben.
ANTONIO.
    Hy moet ons beiden dooden, en die inderdaad mannen
zyn; maar dat is niets, laat hy alvoorens eenen dooden;
my overwinnen en dood wegdraagen; laat hy my ten
antwoord staan; kom, jongen, volg my; kom, zeg ik,
jongen, volg my. Mynheer de jongen, ik zal u met slagen
uit uw postuur dryven, ik verzeker u, op myn woord van
edelman, dat ik het doen zal.

                LEONATO.

    Maar, Broeder....
[p. 454]
ANTONIO.
    Wees te vreeden.  God weet, dat ik myne Nicht
beminde; en zy is gestorven, ter dood gebragt door den
laster van bloodaarts en schelmen, die waarachtig zo
weinig een man durven te woord staan als ik eene slang
by de tong durf vatten. Jongens, aapen, windmaakers,
gekken, melkmuilen!

                LEONATO.

    Broeder Antonio.....
ANTONIO.
    Houd u toch stil, man; ik ken hen immers, ja toch,
en hoe zwaar zy weegen, tot op een aas, ik weet, dat zy
losbandige, onbeschaamde, modevolgende jongens zyn, die
liegen, en bedriegen, en bespotten, en kwaadspreeken,
en lasteren; vreemde stappen doen, en voor het
uiterlyke eene verschriklyke vertooning maaken, een
half dozyn kwaade woorden spreekende, hoe of zy hunne
vyanden zouden aantasten en leed doen, als zy maar
durfden, en dit is het ook al.

                LEONATO.

    Maar, Broeder Antonio.....
ANTONIO.
    Kom, kom, het is niets; bemoei  er u niet mede,
laat my die zaak beredden.

               DON PEDRO.

    Mynheeren, wy willen uw geduld niet langer tergen,
ik ben van harte bedroefd over de dood van uwe dochter,
maar op myne eer, zy is over niets beschuldigd
geworden, dan dat waar was, en waarvan duidelyke blyken
waren.

                LEONATO.

    Myn Vorst, myn Vorst.....

               DON PEDRO.

    Ik wil niets van u hooren.
[p. 455]

                LEONATO.

    Niet? Kom, Broeder, laaten wy dan gaan, ik zal wel
gehoord worden.
ANTONIO.
    Gy zult gehoord worden, of eenigen van ons zullen
daarvoor bloeden. (Leonato en Antonio vertrekken.)
DERDE TOONEEL.
DON PEDRO, CLAUDIO, BENEDICTO.

               DON PEDRO.

    Zie, zie, daar komt juist de man aan, dien wy
wilden gaan zoeken.

                CLAUDIO.

    Wel nu, Signor, wat nieuws?

               BENEDICTO.

    Goeden dag, myn Prins.

               DON PEDRO.

    Welkom, Signor Benedicto, gy zoud byna gekomen zyn
om iets, dat byna een gevecht was, by te woonen.

                CLAUDIO.

    Het scheelde niet veel, of onze neuzen zouden
afgebeten zyn geworden door twee oude mannen zonder
tanden.

               DON PEDRO.

    Leonato en zyn Broeder; wat dunkt u? Zo wy
gevochten hadden, zouden wy misschien te jong voor hen
geweest zyn.

               BENEDICTO.

    In eene valsche zaak kan geen waare moed plaats
hebben. Ik ben gekomen om u beiden op te zoeken.

                CLAUDIO.

    Wy hebben op en neder gelopen om u te zoe-
[p. 456]
ken; want wy zyn zeer zwaarmoedig, en zouden dat gaarne
willen verdreven hebben; wilt gy ons daarin met uw
vernuft behulpzaam zyn.

               BENEDICTO.

    Het zit in de scheede van myn degen; zal ik het
uithaalen?

               DON PEDRO.

    Draagt gy dan uw vernuft op de zyde?

                CLAUDIO.

    Dat heeft nog nooit iemand gedaan, schoon veelen
bezyden hun vernuft geweest zyn. Ik zeg u dan, haal
uit, gelyk wy tegen de Musikanten gewoon zyn te zeggen:
haal uit om ons te vermaaken.

               DON PEDRO.

    Zo waar als ik een eerlyk man ben; hy ziet bleek;
zyt gy ziek of toornig?

                CLAUDIO.

    Kom, kom, vriend, houd moed; ofschoon de droefheid
eene kat heeft doen sterven, hebt gy immers nog moed
genoeg om de droefheid te doen sterven.

               BENEDICTO.

    Mynheer, ik zal uw vernuft in het vechtperk
afwachten, zo gy het tegen my durft trekken.  Maar, ik
bid u, kies een ander onderwerp.

                CLAUDIO.

    Nu geef hem eene andere lans; deeze laatste is door
midden gebroken.

               DON PEDRO.

    Zo waar als de dag schynt, hy verandert meer en
meer; ik geloof inderdaad, dat hy kwaad is.

                CLAUDIO.

    Als hy dat is, dan weet hy hoe hy zyn gordel moet
omkeeren.

               BENEDICTO.

    Mag ik u een woord in vryheid zeggen?
[p. 457]

                CLAUDIO.

    God behoede my! Eene uitdaaging?

               BENEDICTO.

    Gy zyt een schelm, ik steek  er* den spot niet
mede. Ik zal dit staande houden, hoe gy wilt, waar mede
gy wilt, en wanneer gy wilt. Geef my voldoening, of ik
zal uwe lafhartigheid opentlyk ruchtbaar maaken. Gy
hebt eene lieve juffer om het leven gebragt, en haare
dood zal zwaar op uwen kop thuis komen. Laat my hooren
wat gy daarop antwoord.

                CLAUDIO.

    Welnu, ik zal by u komen, dan zal ik een heerlyken
maaltyd hebben.

               DON PEDRO.

    Welk een maaltyd?

                CLAUDIO.

    Op myne eer, ik dank hem; hy heeft my genood op een
 kalfskop en een kapoen, en zo ik die niet opsnyd, dat
het de moeite waerd is, zeg dan, dat myn voorsnydmes
niet deugt. Zal ik  er niet eene gans by hebben?

               BENEDICTO.

    Mynheer, uw vernuft gaat een goeden telgang; het
loopt gemaklyk.

      DON PEDRO, (tegen Benedicto.)

    Ik zal u eens zeggen, hoe Beatrice uw vernuft
onderdaags geprezen heeft. Ik zeide, dat gy een recht
fyn vernuft had; recht, zeide zy, een fyn en een klein
vernuft; neen, zeide ik, een groot vernuft; juist,
zeide zy, een groot en een lomp vernuft; neen, een goed
vernuft, zeide ik toen; ja, wel, zeide zy, want het
doet geen mensch kwaad; neen, zeide ik, die heer is
wys; zekerlyk, zeide zy, het is een wys heertje; en hy
spreekt verscheidene spraaken, zeide ik; dat wil ik wel
gelooven, zeide zy, want hy heeft my maandag avond iets
toegezworen, dat hy dingsdag morgen lochende; dus heeft
hy eene dubbele tong, en dat maakt twee spraaken.
[p. 458]
Op deeze wys voer zy een geheel uur lang voort met uwe
byzondere begaafdheden te verdraaijen, eindelyk besloot
zy met een zucht, dat gy de aartigste man van geheel
Italiën waart.

                CLAUDIO.

    En dit beschreide zy recht hartelyk; en zeide, dat
het haar niet scheelen kon.

               DON PEDRO.

    Ja, dat deed zy, en by dat alles voegde zy nog,
dat, indien zy hem niet doodelyk haatte, zy hem
tederlyk zou beminnen; de Dochter van den ouden Heer
heeft ons alles verhaald.

                CLAUDIO.

    Alles, alles, en dan nog voegde zy daarby: God zag
hem, toen hy zich in den hof verscholen had.

               DON PEDRO.

    Maar, wanneer zullen wy de hoorns van den wilden
stier op het hoofd van den tammen Benedicto planten?

                CLAUDIO.

    Ja, en daaronder schryven: Dit is Benedicto de
getrouwde man?

               BENEDICTO.

    Vaarwel, Jongman, gy weet myn besluit; ik zal u
thans in uwen praatzieken luim laaten; gy schermt met
uw vernuft als bluffers met hunne degens, zonder,
Goddank, iemand kwetsen. (tegen Don Pedro.) Myn Prins,
ik dank u voor uwe veelvuldige beleefdheden; ik moet de
verdere verkeering met u afbreeken; uw bastaardbroeder
is uit Messina gevlucht*, gy hebt met elkanderen eene
lieve en onschuldige Juffer vermoord. En wat deezen
Heer Melkmuil betreft, hy en ik zullen elkanderen
vinden; en tot dien tyd toe wensch ik hem den vreede. (
Benedicto vertrekt.)

               DON PEDRO.

    Hy spreekt in ernst.
[p. 459]

                CLAUDIO.

    En wel in zeer goeden ernst, en ik durf wel wedden
uit liefde voor Beatrice.

               DON PEDRO.

    En hy heeft u uitgedaagd?

                CLAUDIO.

    Met de oprechtste meening.

               DON PEDRO.

    Wat is een man toch een kluchtig ding, wanneer hy
in zyn wambuis en onderkleederen uitgaat, en (den
mantel van) zyn verstand af laat!

                CLAUDIO.

    Dan is hy een reus in vergelyking van een aap, en
evenwel is een aap een geleerd Doctor in vergelyking
van zulk een man.

               DON PEDRO.

    Nu, zacht wat; schep moed, myn hart, en wees
droevig. Laat eens zien, heeft hy niet gezegd, dat myn
Broeder gevlucht was?
VIERDE TOONEEL.
DE VOORIGEN, DOGBERRY, VERGES*, CONRADO, en BORACHIO,
beiden geboeid.

                DOGBERRY.

    Kom voort knaap; als de Gerechtigheid u niet temmen
kan zal zy nooit weder het recht in haare schaal
weegen; neen, als gy eenmaal een vervloekte hypocriet
geweest zyt dan moet men u in het oog houden.

       DON PEDRO, (tegen Claudio.)

    Wat is dat? twee mannen van myns Broeders gevolg
geboeid? En Borachio is  er een van?

                CLAUDIO.

    Vraag eens wat hunne misdaad is, Prins.
[p. 460]

               DON PEDRO.

    Heeren Rechters, wat hebben deeze lieden misdreven?

                DOGBERRY.

    Wat drommel, Mynheer, zy hebben valsch rapport
gepleegd; daarenboven hebben zy onwaarheid gesproken;
ten tweede, zyn zy kwaadspreekers, ten zesde en ten
laatste, hebben zy eene Juffer belogen; ten derde,
hebben zy onwaarheden geverifieerd; en ten besluite,
zyn zy leugenachtige schelmen.

               DON PEDRO.

    Vooreerst, vraag ik u, wat zy gedaan hebben, ten
tweede, wat hunne misdaad is: ten zesde en ten laatste,
waarom zy gevat zyn, en ten besluite, wat gy tot hunnen
last hebt?

                CLAUDIO.

    Wel gesproken, en volgens zyne eigene verdeeling;
op myne eer, dat is eerst zyne meening klaar
voorstellen!

    DON PEDRO, (tegen de Gevangenen.)

    Wien hebt gy beleedigd, vrienden, dat men u dus
geboeid heeft ter verantwoording? Deeze geleerde
Rechter is te diepzinnig om begrepen te worden. Wat is
uwe misdaad?

                BORACHIO.

    Genadige Vorst, laat niet toe, dat ik tot verder
verhoor gevoerd worde; hoor gy my, en laat deze Graaf
my dan dooden; ik heb uwe eigen oogen misleid, het geen
uw beider wysheid niet heeft kunnen ontdekken, dat
hebben, deeze onnozele gekken uitgebragt, die my deezen
nacht beluisterd hebben, toen ik aan deezen man
bekende, hoe Don Joan uw Broeder, my had opgestookt om
Juffer Hero te belasteren, hoe hy u beiden in den tuin
gevoerd heeft, daar gy my Margareta in het gewaad van
Hero hebt zien liefkoozen; hoe gy haar afgewezen hebt,
toen gy haar zoud trouwen,
[p. 461]
zy hebben deeze myne schelmery opgetekend, die ik veel
liever met myne dood wil bevestigen, dan die tot myne
schande nog eens verhaalen; de Juffer is op de valsche
beschuldiging van my en myn Heer overleden, en om kort
te gaan, ik begeer niets anders dan de belooning van
een schelm.

       DON PEDRO, (tegen Claudio.)

    Gaat deeze reden niet als een scherpsnydend zwaard
u door het bloed.

                CLAUDIO.

    Ik heb vergif gedronken terwyl hy die geüit heeft.

      DON PEDRO, (tegen Borachio).

    Maar, heeft myn Broeder u daartoe aangezet?

                BORACHIO.

    Ja, en hy heeft my voor deeze vond rykelyk beloond.

               DON PEDRO.

    Hy is van enkel verraadery gevormd en
zaamengesteld; en heeft om dit schelmstuk de vlucht
genomen.

                CLAUDIO.

    Beminlyke Hero! Nu vertoont zich uw beeld weder
voor myne oogen in die verruklyke gedaante, welke ik in
den beginne bemind heb.

                DOGBERRY.

    Kom, brengt de klaagers weg; de Kerkdienaar zal
intusschen den Heer Leonato wel van de zaak
gereformeerd hebben, en gy, vriend, vergeet niet, als
het tyd en gelegenheid geeft, by te brengen, dat ik een
ezel ben.

                 VERGES.

    Zie, daar komt Mynheer Signor Leonato aan, met den
Kerkdienaar by hem.
[p. 462]
VYFDE TOONEEL.
DE VOORIGEN, LEONATO, DE KERKDIENAAR.

                LEONATO.

    Wie is de schelm? Laat ik hem in de oogen zien;
opdat ik, wanneer ik een ander man zie, die hem gelykt,
denzelven vermyde. Wie van deezen is hy?

                BORACHIO.

    Zo gy uwen beleediger wilt zien, zie dan op my.

                LEONATO.

    Zyt gy, zyt gy de schelm; die door uwen adem myn
onschuldig kind gedood hebt?

                BORACHIO.

    Ja, en ik alleen.

                LEONATO.

    Neen, dat is niet zo, deugniet; gy beliegt uzelven;
hier staan nog twee braave mannen, en een derde, die
ook daarin de hand heeft gehad, heeft de vlucht
genomen; ik dank u, Prinsen, voor de dood van myne
dochter, tekent die op by uwe andere groote en
roemruchtige daaden; het is eene edele daad, als gy het
wel bedenkt.

                CLAUDIO.

    Ik weet geene woorden, om u om geduld te verzoeken,
en echter moet ik spreeken; kies gy zelf uwe wraak; leg
my zodanige straf op, als uwe vinding voor myne misdaad
zal kunnen uitdenken; en echter heb ik niet misdaan dan
door vergissing.

               DON PEDRO.

    Op myne eer, ik ook niet; en echter zal ik, om
deezen braaven grysaart voldoening te geeven, my bukken
onder den zwaarsten last, dien hy my zal willen
opleggen.

                LEONATO.

    Gy kunt niet beveelen, dat myne dochter weder-
[p. 463]
om zal herleeven, dit is onmooglyk; doch ik verzoek u
beiden, dat gy het volk van Messina onderrecht hoe
onschuldig zy gestorven is; en zo uwe liefde in eenige
droevige uitvinding kan werkzaam zyn, hang dan een
lykdicht op haare graftombe, en zing dat voor haar
gebeente; zing dat deezen nacht; kom daarna morgen
ochtend aan myn huis, en, naardien gy nu niet meer myn
schoonzoon kunt zyn, wees dan myn neef, myn Broeder
heeft eene Dochter, het juist evenbeeld van myn kind,
dat gestorven is, en zy alleen is de erfgenaame van ons
beiden; geef haar het recht, dat gy aan myne dochter
zoud gegeven hebben, en hiermede zal myne wraak
sterven.

                CLAUDIO.

    o Edelmoedig man! uwe buitengemeene goedheid perst
my traanen af; ik neem uwe aanbieding aan; beschik van
nu af aan over den ongelukkigen Claudio.

                LEONATO.

    Nu, ik zal dan op morgen uwe komst afwachten; voor
deezen avond neem ik afscheid. Deeze deugniet zal aan
Margareta voorgesteld worden, die naar ik denk, in alle
deeze schelmery deel heeft, en door uw Broeder, daartoe
omgekocht is geworden.

                BORACHIO.

    Neen, waarlyk, dat is zo niet, zy wist niet wat zy
deed, toen zy met my sprak. Zy is altoos braaf en
deugdzaam geweest in alles, dat my van haar bekend is.

                DOGBERRY.

    Daarby komt nog. Mynheer, of schoon het niet zwart
op wit staat, dat deeze klaager hier, deeze
misdaadiger, my een ezel genoemd heeft; ik verzoek, dat
dit in zyn vonnis mag gemeld worden; en ook heeft de
wacht hem hooren spreeken van zekeren Fatsoen; men
zegt, dat hy een sleutel in zyn oor draagt, daar een
slot byhangt; en dat hy geld leent om godswil, dat hy
zolang gehouden
[p. 464]
heeft, zonder ooit te betaalen, dat de menschen nu
niets daardoor hardhartig geworden zyn, en nu niets
meer om Godswil willen leenen. Ik bid u, dat gy hem
over deeze zaak exanimeert.

                LEONATO.

    Ik dank u voor uwe zorg en eerlyke moeite.

                DOGBERRY.

    Uwe Hoogedelheid spreekt als een dankbaar en
eerbiedig jongman; en ik dank God om u.

                LEONATO.

    Neem dat voor uwe moeite.

                DOGBERRY.

    God behoede de regeeringsform.

                LEONATO.

    Gaa heen, ik ontslaa u van uwen gevangenen; en ik
bedank u.

                DOGBERRY.

    Ik laat een openbaaren schurk by uwe Hoogedelheid,
en verzoek uwe Hoogedelheid hem zelve te straffen, tot
een exemplaar voor anderen. God behoede uwe
Hoogedelheid; ik wensch uwe Hoogedelheid het welzyn:
God herstelle uwe gezondheid. ik geef onderdaaniglyk de
vryheid van te vertrekken; en zo men eene blyde
ontmoeting mag wenschen, God prohibeere zulks! Kom,
Buurman. (Dogberry en Verges vertrekken.)

 LEONATO, (tegen den Prins en Claudio.)

    Nu, Mynheeren, vaartwel, tot morgenochtend.
ANTONIO.
    Vaart wel, Mynheeren; wy zullen u morgen
verwachten.

               DON PEDRO.

    Wy zullen niet in gebreke blyven.

                CLAUDIO.

    Deezen nacht zal ik Hero betreuren.

                LEONATO.

    Brengt deeze knaapen weg; wy zullen met Margareta
spreeken, hoe zy aan deezen slechten kaerel
[p. 465]
kennis gekregen heeft. (Zy vertrekken langs
verschillende zyden van het Tooneel.)
ZESDE TOONEEL.
Het tooneel verbeeld eene kamer in het huis van
Leonato.
BENEDICTO, MARGARETA,

               BENEDICTO.

    Ik bid u, lieve Juffer Margareta, dat gy myne
handen aan u verplicht, door my een mondgesprek met
Beatrice te bezorgen.

               MARGARETA.

    Zult gy dan een sonnet tot lof van myne schoonheid
maaken?

               BENEDICTO.

    In zulk een hoogen trap, Margareta, dat geen man in
de waereld daarover zal kunnen komen; want, in oprechte
waarheid, gy verdient het.

               MARGARETA.

    Dat geen man over my zal komen, hoe zal ik dan
altoos beneden aan den trap blyven staan?

               BENEDICTO.

Uw vernuft is zo gezwind als een windhondsbek, het
vangt overal.

               MARGARETA.

    En het uwe zo bot als eens schermmeesters fleuret,
dat treft, maar geen leed doet.

               BENEDICTO.

    Een recht manlyk vernuft, Margareta, dat geene
vrouw leed doet; derhalven bid ik, dat gy Beatrice wilt
roepen: ik geef het schild aan u over.

               MARGARETA.

    Geef ons uw zwaard, het schild draagen wy zelve.
[p. 466]

               BENEDICTO.

    Als gy dat gebruiken wilt moet gy  er de punt met
een greep insteeken, en die punt is een gevaarlyk wapen
voor meisjes.

               MARGARETA.

    Nu, ik zal Beatrice by u zenden, die, naar ik denk,
niet traag ter been zal zyn. (Margareta vertrekt.)

               BENEDICTO.

    En die dus wel schielyk komen zal.  Hy zingt)
            De God der liefde,
            Die my doorgriefde,
            Die weet omhoog,
            Die weet omhoog,
            Hoe slecht ik  t maak....
    Dat is te zeggen, in het zingen; maar in de liefde,
dan is Leander, die zwemmersbaas, noch Troïlus, de
eerste koppelaarzoeker, en een geheel boek vol van
deeze oude toilet-bezoekers, welker naamen zich zo
gemaklyk laaten schikken in den effen voetmaat van een
rymloos gedicht, by my niet te gelyken; en waarom? zy
zyn nimmer zo geheelenal in de liefde het onderst boven
gekeerd geweest als ik; maar ik kan dat zo niet
uitdrukken in rym; ik heb het al eens bezocht: ik kan
geen rym vinden voor Juffer, dan suffer, een simpele
rym; voor toorn, hoorn, een harde rym; voor spot, zot,
een malle rym; en allen zyn het kwaadbeduidende
voortekens; neen ik ben niet geboren onder eene rymende
planeet, want ik kan in geene zondagswoorden vryën.
[p. 467]
ZEVENDE TOONEEL.
BENEDICTO, BEATRICE.

               BENEDICTO.

    Beminnelyke Beatrice, wilt gy wel komen als ik u
ontbied?

                BEATRICE.

    Ja, Signor, en heengaan als gy het my beveelt.

               BENEDICTO.

    Welnu, blyf dan zolang tot dat ik zeg: Gaa heen.

                BEATRICE.

    Gaa heen is reeds gezegd; en derhalven wensch ik u
vaarwel; doch éér ik gaa, laat my gaan met de tyding,
waarom ik gekomen ben, dat is, wat  er tusschen u en
Claudio is voorgevallen.

               BENEDICTO.

    Niets dan kwaade woorden, en daarop wil ik u
kussen.

                BEATRICE.

    Kwaade woorden zyn niets anders dan kwaade lucht,
en kwaade lucht is kwaade adem, en kwaade adem is
ongezond; derhalven zal ik liever ongekust vertrekken.

               BENEDICTO.

    Gy hebt het woord uit zyne rechte betekenis
geschikt, zo veel vermoogen heeft uw vernuft; doch om
het u rechtuit te zeggen, Claudio heeft myne uitdaaging
aangenomen; en ik zal binnen kort nader van hem hooren,
of hem voor een bloodaart verklaaren; maar nu bid ik u,
dat gy my eens zegt, om welke van myne slechte
hoedanigheden gy eerst op my zyt verliefd geworden?

                BEATRICE.

    Om alle te zaamen, want zy maaken een zò volmaakt
gemeenebest van ondeugden uit, dat zy gee-
[p. 468]
ne plaats overlaaten voor eenig goed om zich met hen te
vermengen, maar om welke goede hoedanigheden van my
hebt gy eerst liefde geleden?

               BENEDICTO.

    Liefde geleden! eene fraaije uitdrukking; ja,
waarlyk, ik lyd liefde, want ik bemin u tegen myn wil.

                BEATRICE.

    En met wederstand van uw hart, naar ik denk. Ach,
dat arm hart! zo gy het om mynentwil wederstand doet,
dan zal ik het om uwentwil wederstand doen; want ik wil
nooit iets beminnen, dat myn vriend haat.

               BENEDICTO.

    Gy en ik zyn beiden te verstandig om vreedig te
vryën.

                BEATRICE.

    Dat blykt gantsch niet uit deeze bekentenis; want
onder twintig verstandige mannen is  er niet één, die
zich zelven pryst.

               BENEDICTO.

    Dit is een verouderd, een zeer verouderd sprookje,
Beatrice, dat plaats had in den tyd, toen  er nog goede
buuren waren; maar in deeze eeuw, wanneer* nu een man
zich geene graftombe oprecht vóór zyne dood, dan zal hy
in de nagedachtenis niet langer leeven dan de klok
luid, en zyne weduw schreit.

                BEATRICE.

    En hoe lang is dat, naar uwe gedachten?

               BENEDICTO.

    Vraagt gy dat nog? Een uur gebrom en een kwartier
gehuil; en daarom is het zeer verstandig gedaan van een
 wyzen man, indien Don Wurm (zyn geweten) geen beletsel
oplevert, dat hem noodzaakt om het tegendeel te doen,
dat hy de trompetter is van zyne eigene daaden, gelyk
ik van myzelven ben; tot dus verre over myn eigen-
[p. 469]
lof, die, gelyk ik zelf getuigen kan, lofwaerdig is; en
zeg my nu hoe uwe nicht vaart.

                BEATRICE.

    Zeer slecht.

               BENEDICTO.

    En hoe vaart gy?

                BEATRICE.

    Ook zeer slecht.

               BENEDICTO.

    Vrees God, bemin my, en word beter; hiermede zal ik
u ook verlaaten, want daar komt iemand in groote haast
naar u toe. (Ursula komt op het tooneel.)
URSULA.
    Mejuffer, gy moet by uwen Oom komen; daar is vry
wat te doen by ons in huis; het is ontdekt dat juffer
Hero valschelyk beschuldigd is, dat de Príns en Claudio
schandelyk misleid zyn, en dat Don Joan dit alles
berokkend heeft, die daarop gevlucht is.  Zult gy
terstond komen?

      BEATRICE, (tegen Benedicto.)

    Wilt gy mede gaan, Signor, om dit nieuws aan te
hooren?

               BENEDICTO.

    Ik wil leeven in uwe oogen, sterven in uw schoot,
en begraven worden in uw hart, en behalven dat wil ik
met u naar uw Oom gaan. (Zy vertrekken.)
AGTSTE TOONEEL.
Het Tooneel verbeeld eene Kerk.
DON PEDRO, CLAUDIO, en eenige DIENAARS met toortsen.

      CLAUDIO, (tegen de Dienaars.)

    Is dit de graftombe van Leonato s huis?
[p. 470]
EEN DIENAAR.
    Ja, Mynheer. (Claudio leest.)
GRAFSCHRIFT.
        De schoone Hero, die hier legt,
        Wierd door een lastertong te vroeg beroofd van
 t leven;
        De dood heeft  t ongelyk beslecht,
        En haar gehoonde eer haar luister weêrgegeven,
        Dus ryst haar roem, die eer zo snood
geschandvlekt was,
        Na haare deod, gelyk een Phenix, uit haar asch.
    Laat dit op haare graftombe hangen, en haar nog
pryzen wanneer ik reeds stom zal zyn. Heft nu het
muziek aan, en zingt den plegtigen lofzang.
ZANG.
            Verschoon hen, Nachtgodes,
            Die uwe Dienaares
            Onschuldiglyk vermoordden,
            En nu met droeve woorden
            Rondom haar Grafstee gaan;
            Verhoor ons, kuische Maan!
            Help ons, middernacht,
            Geef ons klaagen kracht;
                Akelig, akelig!
            Graaven geeft uw dooden uit,
            Met een droef en naar geluid,
                Akelig; akelig!

                CLAUDIO.

    Vaarwel nu dierbaar gebeente, deeze plegtigheid zal
ik jaarlyks hervatten.

               DON PEDRO.

    Nu, vrienden, goeden morgen; bluscht nu uwe
[p. 471]
toortsen uit, de wolven houden op ter prooi te gaan, en
het aangenaamt daglicht besprenkelt rondom de raden van
Phoebus, het nog slaandrig Oosten met schemerlichte
vlekjes, wy bedanken u, verlaat ons thans, en vaart
wel.

                CLAUDIO.

    Goeden morgen, vrienden, laat nu elk zyn weggaan.

       DON PEDRO, (tegen Claudio)

    Kom, laaten wy vanhier gaan, om andere kleederen
aan te trekken, en dan zullen wy naar het huis van
Leonato gaan.

                CLAUDIO.

    En gy Hymen, begunstig my nu met meer geluk, dan
dat, om hetwelk wy deeze jammerklagten geuit hebben! (
Zy vertrekken.)
NEGENDE TOONEEL.
Het Tooneel is in het huis van Leonato.
LEONATO, ANTONIO, BENEDICTO, DE MONNIK, HERO,
MARGARETA, URSULA.
DE MONNIK.
    Heb ik u niet gezegd, dat zy onschuldig was?

                LEONATO.

    Zo zyn ook de Prins en Claudio, die haar
beschuldigd hebben, uit hoofde van de misleiding, die
gy hebt hooren verhaalen. Maar Margareta is hierin min
of meer schuldig; doch, buiten haar weeten, zo als
blykt uit het waarachtig verslag van het onderzoek.
ANTONIO.
    Nu, ik ben verblyd, dat alle dingen zo wel aflopen.
[p. 472]

               BENEDICTO.

    En ik ook; want anders zou ik, volgens myn gegeven
woord, verplicht geweest zyn om van den jongen Claudio
deswegens voldoening te vorderen.

                LEONATO.

    Kom nu, Dochter, en gy alle, Juffers, begeeft u
naar eene andere kamer, en komt, wanneer ik u zal doen
roepen, gemaskerd hier terug; de Prins en Claudio
hebben beloofd, dat zy op dit uur my zouden komen
bezoeken; gy weet uwe zaak, broeder gy moet den vader
verbeelden van uws broeders dochter, en haar aan den
jongen Claudio geeven. (De Juffers vertrekken.)
ANTONIO.
    Ik zal dit met een bedaard gelaat volbrengen.

     BENEDICTO, (tegen den Monnik.)

    Vader ik denk, dat ik uwe hulp zal noodig hebben.
DE MONNIK.
    Om wat te doen, Signor?

               BENEDICTO.

    Om my te binden of te ontbinden een van beiden (
Tegen Leonato) Signor Leonato, het is zeker, dat uwe
Nicht my met gunstige oogen aanziet.

                LEONATO.

    En het is zeer zeker, dat zy die oogen van myne
dochter ontleend heeft.

               BENEDICTO.

    En ik vergeld haar dit; door haar met verliefde
oogen aan te zien.

                LEONATO.

    Welker gezicht gy, naar ik denk; van my, van den
Prins, en van Claudio gekregen hebt; maar wat is uwe
begeerte?

               BENEDICTO.

    Uw antwoord, Mynheer, is raadselachtig, maar, wat
myne begeerte betreft, die is, dat uwe begeerte met de
onze mooge overeenstemmen, en
[p. 473]
dat wy deezen dag moogen vereenigd worden door een
wettig huwelyk, waartoe ik de hulp wilde verzoeken van
Vader Franciscus.

                LEONATO.

    Myn hart stemt in uwe begeerte.
DE MONNIK.
    En myne hulp insgelyks.
TIENDE TOONEEL.
DE VOORIGEN, DON PEDRO, CLAUDIO, GEVOLG.

               DON PEDRO.

    Goeden morgen aan het edel gezelschap.

                LEONATO.

    Goeden morgen, Prins, en goeden morgen, Claudio; wy
wachten u hier; zyt gy nog van voorneemen Claudio, om
myns broeders dochter te trouwen?

                CLAUDIO.

    Ik zal haar trouwen, schoon zy ook eene Negerin
ware.
LEONATO, (Tegen Claudio)
    Roep haar hier, broeder, de Geestelyke is hier
reeds by de hand. (Antonio vertrekt.)

               DON PEDRO.

    Goeden morgen, Benedicto: hoe, wat is  er gaans,
dat uw aangezicht  er zo February-achtig, zo bevrozen,
stormachtig en bewolkt uitziet?

                CLAUDIO.

    Ik geloof, dat hy aan den wilden stier denkt; maar;
vrees niet vriend, wy zullen de toppen van uwe hoorns
met goud beslaan, en dan zal gantsch Europa behagen in
u scheppen, gelyk Europa wel eer in den wellustigen
Jupiter, toen hy op haar verliefd voor zulk een beest
speelde.
[p. 474]

               BENEDICTO.

    De stier Jupiter, Mynheer, had een aangenaam
geloei, en een dergelyke vreemde stier heeft uws Vaders
koe besprongen, en by dezelve een kalf geteeld, van
dezelfde bevallige gestalte, dat u zeer wel gelykt;
want gy hebt juist hetzelfde gebulk.
ELFDE TOONEEL.
DE VOORIGEN, ANTONIO, HERO, BEATRICE, MARGARETA,
URSULA, gemaskerd.

       CLAUDIO, (tegen Benedicto.)

    Ik blyf u het antwoord hierop schuldig; want hier
komt eene andere rekening (Tegen Antonio.) Welke Juffer
is het, die ik kiezen moet?
ANTONIO, (op Hero wyzende.)
    Deeze is het, en deeze geef ik u.

                CLAUDIO.

    Nu, dan zal zy ook de myne zyn; myne waardste, laat
my uw aangezicht zien.

                LEONATO.

    Neen, dat zult gy niet zien, ten zy gy haar
alvoorens voor deezen Geestlyken haar de hand geeft en
zweert, dat gy haar zult trouwen.

         CLAUDIO, (tegen Hero.)

    Geef my uwe hand; ik zweer voor deezen heiligen
Vader, dat ik uwe echtgenoot zal zyn, zo ik u kan
behaagen.
HERO, (haar masker afneemende.)
    En toen ik nog leefde, was ik uwe bestemde
huisvrouw; en toen gy my beminde waart gy myn bestemde
echtgenoot.

                CLAUDIO.

    Eene tweede Hero!
[p. 475]

                  HERO.

    Niets is zekerder. Eene Hero is onteerd gestorven,
maar ik leef, en zo zeker als ik leef ben ik maagd.

               DON PEDRO.

    De voorige Hero! Die Hero, die gestorven was!

                LEONATO.

    Zy is gestorven geweest, Prins, zolang haare
schande geleefd heeft.
DE MONNIK.
    Ik kan alle deeze verwarring oplossen, door,
zohaast de gewyde plegtigheden zullen geëindigd zyn, u
een omstandig verhaal te doen van de dood der schoone
Hero; laat intusschen voor als nog dit wonder voor eene
gewoone zaak gehouden worden, en laaten wy ons terstond
naar de kerk begeeven.

               BENEDICTO.

    Zacht wat, Vader. Wie van deeze Juffers is
Beatrice?
BEATRICE. (zich ontdekkende)
    Ik geef antwoord op dien naam; wat begeert gy van
my?
BENEDICTO
    Bemint gy my niet?

                BEATRICE.

    Hoedat?  Neen, niet meer dan redelyk is.

               BENEDICTO.

    Nu, dan hebben uw Oom, de Prins, en Claudio zich
wel bedrogen; want zy hebben  er op gezworen.

                BEATRICE.

    Bemint gy my niet?

               BENEDICTO.

    Op myne eer; neen, niet meer dan redelyk is.

                BEATRICE.

    Nu, dan hebben myne Nicht, en Margareta,
[p. 476]
en Ursula zich wel bedrogen; want zy hebben  er op
gezworen.

               BENEDICTO.

    Zy hebben gezworen, dat gy krank waart van liefde
voor my.

                BEATRICE.

    Zy hebben gezworen, dat gy omtrent dood waart van
liefde voor my.

               BENEDICTO.

    Dat kan niet scheelen; gy bemint my dan niet?

                BEATRICE.

    Neen zeker niet anders dan uit minzaame
wedervergelding.

                LEONATO.

    Ei kom, Nicht, ik ben verzekerd, dat gy dien
Edelman bemint.

                CLAUDIO.

    En ik wil wel zweeren dat hy haar bemint; want
ziedaar een papier door hem eigenhandig geschreven
behelzende een kreupel sonnet, van zyne eigene vinding,
dat hy op Beatrice gemaakt heeft

                  HERO.

    En ziedaar een ander door de hand van myne Nicht
geschreven, en uit haar zak gestolen, dat haare liefde
voor Benedicto te kennen geeft.

               BENEDICTO.

    Mirakel! hier spreeken onze eigen harten onze
handen tegen; kom, ik zal u neemen; maar, zo waar als
de dag schynt, ik neem u uit medelyden.

                BEATRICE.

    Ik wil u niet afwyzen; maar, ik zweer by deezen
blyden dag; dat ik my op sterk aanraaden overgeef, en
grootendeels om uw leven te redden; want men heeft my
gezegd, dat gy reeds de teering gezet had.
[p. 477]

       BENEDICTO, (haar kussende.)

    Zwyg, of ik zal u den mond stoppen.

               DON PEDRO.

    Hoe vaart Benedicto, de getrouwde man?

               BENEDICTO.

    Mag ik u eens wat zeggen, Prins?  Een geheel
gezelschap van vernuftrabraakers kan my niet uit dien
luim brengen; of denkt gy, dat ik bang ben voor
hekelingen of schimpscheuten? Neen, wanneer iemand door
jokkernyën bevlekt wierd, zou hy nooit schoon goed
kunnen aanhebben; met één woord, zedert dat het huwelyk
myn voorwerp geworden is, heb ik voorgenomen nooit het
oor te leenen aan eenig voorwerp, dat daartegen kan
ingebragt worden; en bespot my derhalven niet over
hetgeen ik te vooren tegen hetzelve gezegd heb, want de
mensch is een wispeltuurig ding, en hiermede zal ik
eindigen; wat u betreft, Claudio, ik dacht met u in
tweestryd te zullen komen; maar dewyl gy waarschynlyk
myn bloedverwant zult worden, zal ik u ongekwetst
laaten, en u enkel aanbeveelen, dat gy myne Nicht
steeds bemint.

                CLAUDIO.

    Ik had wel gewenscht, dat gy Beatrice zoud
afgewezen hebben; om gelegenheid te hebben gekregen om
u uit uw eenzaam leven uit te kloppen en u tot een
onzekeren man te maaken, dat gy voorzeker worden zult,
indien myne Nicht u niet zeer naauwkeurig in het oog
houd.

               BENEDICTO.

    Kom, kom, wy zyn nu goede vrienden; laaten wy eene
dansparty houden vóór het huwelyk, om onze harten, en
de hielen der vrouwen wat luchtig te maaken.

                LEONATO.

    Wy zullen den dans naderhand hebben.
[p. 478]

               BENEDICTO.

    Neen, inderdaad, vooraf, en laat derhalven de
Muzikanten opspeelen. Prins, gy schynt droefgeestig,
zoek u eene vrouw; daar is geen beter staf, dan die met
hoorn beslagen is. (Een bediende komt op het Tooneel.)

                BEDIENDE.

    Prins, uw Broeder, Don Joan is achterhaald; en met
gewapend volk naar Messina terug gevoerd.

               BENEDICTO.

    Denk niet aan hem voor morgen; en dan zal ik u
straf genoeg voor hem aan de hand geeven. Muzikanten,
speelt op. (Daar word gedanst, waarna zy allen
Vertrekken.)


                 EINDE.

                     Continue

[p. 479]


              AANMERKINGEN

                   ОР

         VEEL LEVEN OVER NIETS,
                BLYSPEL.

    Men vind in de Histoires Tragiques de Belleforest,
eene vertelling, die tot Titel voert: Timbreë de
Cardonne devient amoureux a Messine de Fenicie Leonati,
& des divers & estranges accidens, qui advindrent avant
qu il l espousast; dezelve is overgenomen uit Bandello,
by wien men die vinden kan, in het Eerste Deel op
bladzyde 150. van de Uitgaaf van Lucca, van het Jaar
1554. Deeze vertelling heeft de meeste overeenkomst,
met* den inhoud van het Blyspel, Veel Leven over Niets,
en is waarschynlyk de grondslag van hetzelve geweest.
Nog vind men een geval, dat hiermede veel overeenkomst
heeft in den Orlando Furioso, in het Vyfde Boek, en nog
een dergelyk in Spencers Toverkoningin.
                CAPELL.
    Pag. 356. Reg. 10, 9. (van onderen.)
    Zeg my, bid ik u, is Signor Montante uit den stryd
terug gekomen of niet?
    Montanto, is de Spaansche benaaming van een groot
slagzwaard, dat men oudtyds gebruikte, en dat met twee
handen moest geregeerd worden; de Dichter laat Beatrice
zeer geestiglyk, dien bynaam geeven aan iemand, dien zy
als een pocher en windmaaker wilde uitduiden.
                HANMER.
    Pag. 363. Reg. 9, 10, 11.
    Om ons wys te maaken, dat Cupido een goede
haazenopspoorder,* en Vulcanus een goede timmerman is?
[p. 480]
    Ik moet bekennen, dat ik geen recht begrip kan
krygen van den geestigen trek, die hiermede gemeend
word. Claudio geeft zyne liefde voor Hero ingewikkeld
te kennen. Benedicto vraagt hem daar op, of hy dit in
goeden ernst meent, dan of hy nu voor gek wil speelen,
en hen komen vertellen, dat Cupido een goede haazen
opspoorder, en Vulcanus een goede timmerman is? Een man
die een schoon meisje boertende pryst, kan gezegd
worden, het snel gezicht van Cupido te hebben; maar
welke betrekking heeft hy toch op het timmermanschap
van Vulcanus? Misschien legt  er in deeze vraag niets
meer opgesloten, dan dit volgende:  Zoekt gy ons iets
te vertellen, dat wy reeds weeten? 

              DR. JOHNSON.

    Ibid. Reg. 9, 8, 7. (van onderen.)
    Is  er dan in de waereld niet één man meer te
vinden, die zyn hoed zonder achterdocht wil draagen?
    Dat is: Die zyne harsens niet wil onderwerpen, aan
ongerustheid en minnenyd.
    Ibid. Reg. 3, 2, (van onderen)
            En zucht uwe Zondagen weg.
    Dit is eene spreekwys, om te betekenen, dat iemand
in het geheel geene rust heeft; wanneer hy den Zondag,
die van ouds voor een dag van rust en uitspanning
gehouden is geweest, zo onrustig en droefgeestig
doorbragt.

                                  DR. WARBURTON.

    Pag. 366. Reg. 16
            En zeg Adam tegen hem.
    Dit is eene aanspeeling op zekeren Adam Bell, een
metgezel van Robin Hood den roover, een uitmuntend
boogschutter, volgens de aanhaalingen van Theobald en
Dr. Johnson.                 VERTAALER.
Ibid. Reg. 6, 5, 4.* (van onderen)
    Ja voorzeker; als Cupido niet alle zyne pylen te
Venetiën verschoten heeft, dan zie ik u nog binnen kort
aan deeze ziekte beeven.
[p. 481]
    Allen de laatere Schryvers, plaatsen Venetiën in
het zelfde licht, waarin de Ouden gewoon waren Cyprus
te plaatsen, en de Dichter heeft hier het oog op het
algemeen Volkskarakter.

                                  DR. WARBURTON.

    Pag. 371. Reg. 5, 6.
            Ik kan niet verbergen hetgeen ik ben:
    Dit is een schoone trek van de Natuurkennis van
onzen Dichter. Een afgunstig en ongezellig man, die te
trotsch en eigenzinnig is, om anderen vermaak aan te
doen, en te gemelyk en knorrig van aart, om daardoor
aangedaan te worden, tracht altoos zyn kwaadwillig
karakter te verbergen, onder den dekmantel van
openhartige eerlykheid, of onder dien van eene
hoogmoedige onafhanglykheid.

                                  DR. WARBURTON.

    Pag. 375. Reg. 7, enz. (van onderen) en Pag. 376.
Reg. 1, 2.

                BEATRICE.

    Neen, slechts tot aan de poort; en daar zal de
duivel my tegenkomen als een oude hoorndrager, met de
hoorns op den kop, en zeggen:  Gaa gy naar den hemel,
hier is geene plaats voor maagden . En dan geef ik myne
aapen over, en marsch naar Sint Peter; die wyst my dan
den hoek, daar de vryërs zitten, en daar leeven wy dan
alle dagen even vrolyk.
    Deeze regels, behelzende niets dan goddelooze
wartaal, heb ik weggelaten; dewyl die waarschynlyk door
de Speelers tusschen ingevoegd zyn.

                                  DR. WARBURTON.

    Ibid.*
    Naar het my toeschynt, zyn de bovenstaande regels
te veel in de manier van onzen Schryver, om die voor
onecht te verklaaren; hy is wel meer gewoon in zyne
geestigheden wat te verre te gaan. Capell heeft
dezelven gehouden.

              DR. JOHNSON.

[p. 482]
    Pag. 379 Reg. 19.
            Honderd Vrolyke Vertellingen.
    Hier heeft onze Dichter het oog op de Cent
Nouvelles nouvelles, uitgegeven in het Jaar 1455, door
Lodewyk den Elfden Koning van Frankryk, toen nog
Dauphyn, geduurende zyn verblyf aan het Hof van den
Hertog van Bourgondiën.

                                NALEEZINGEN enz.

    Ibid. Reg. 4, 3, 2. (van onderen.)
    En zyne aanpryzing is niet gelegen in zyne
geestigheid maar in ondeugendheid.
    Door ondeugendheid meent Beatrice hier zyne
kwaadaartigheid en godloosheid. Zy wil zeggen, dat hy
de Ligtmissen vermaakte door zyne goddelooze
spotternyën, en hen vertoornde door zyn kwaadspreeken
van hen.

                                  DR. WARBURTON.

    Pag. 381. Reg. 13, 12. (van onderen)
    De schoonheid is eene Toveres, door wier betovering
getrouwheid tot bloed versmelt.
    Dat is: De Schoonheid wekt de begeerten op, die dan
den Mensch ontrouw doen worden; doch de aanspeeling
ziet hier eigentlyk op een oud bygeloof, dat de Heksen
door hunne toveryën heilzaame dranken in bloed konden
veranderen

                                  DR. WARBURTON.

    Pag. 382. Reg. 3, 4, 5.
    Op welke wyze wilt gy de bloemfestoen draagen? Om
uwen hals gelyk de gouden keten van een woekeraar?
    Ik weet niet of ten tyde van onzen Dichter, de
gouden keten de gewoone dragt van ryke burgers was, dan
of dit een steek is op de Aldermans, welker versiersel
van ouds eene gouden keten was.

              DR. JOHNSON.

    Pag. 384. Reg. 8. (van onderen)
    Dat zy de helsche Ate is in eene fraaije kleeding.
    Dit is eene geestige aanspeeling op de gewoonte der
Dichters en Schilders, om de Furiën met gescheurde
vodden bekleed af te beelden.

                                  DR. WARBURTON.

[p. 483]
    Pag. 387. Reg. 17, 16. (van onderen.)
    Zo raakt ieder in de waereld, en ik ben verbrand
van de zon.
    Wat wil dit zeggen:  zo raakt ieder in de waereld? 
Misschien betekent het, door het huwelyk in een 
bepaalden stand gevestigd worden; maar wat wil dit dan
zeggen, dat de ongehuwde Juffer zegt, dat zy van de zon
verbrand is? Ik zou denken, dat men voor world,
waereld, wood, bosch, behoort te leezen; en dat
Beatrice wil zeggen: Zo vind ieder eene schaduw en ik
zit in het open veld te verbranden van de zon.

              DR. JOHNSON.

    Pag. 394. Reg. 17, 16.
    En haar haair van die kleur gelyk het God behaagt.
    Dat is te zeggen: Zy zal het niet verwen. Eene
aanspeeling op eene gewoonte van dien tyd, van het
haair te verwen, wanneer het niet van die kleur was,
welke meest geächt wierd.

                                  DR. WARBURTON.

    Pag. 407. Reg. 16, 15, 14. (van onderen.)
    Was hy bruin, welnu, dan had de Natuur naar een 
Arlekyn willen schilderen, en dus een lelyk abuis
begaan
    De Arlekyn was eene kluchtige Personadie in de oude
Tooneelspelen, met een zwartgemaakt aangezicht, en een
kleed van lappen van allerhande kleur. Hieruit blykt,
dat  er onder het algemeen eenige denkbeelden, by
overlevering, zyn overgebleven van de Mimi der Ouden,
die door Apulejus dus beschreven worden: Mimi
centunculo, fuligine faciem obducti, dat is: De Mimi
waren bekleed met een kleed van veelverwige lappen, en
in het aangezicht met roet besmeerd.

                                  DR. WARBURTON.

    Pag. 409. Reg. 13.
            Zy zit al aan het lym vast.
    Ursula zinspeelt hier op de manier van vogelen
[p. 484]
te vangen, door de takken der boomen met vogellym te
bestryken.

              DR. JOHNSON.

    Ibid. Reg. 20.
            Welk een vuur brand  er in myn ooren?
    Dit is eene aanspeeling op een algemeen gezegde in
Engeland, dat iemand de ooren branden, wanneer  er van
hem in zyne afweezigheid gesproken word, even gelyk wy
hier te Land gewoon zyn te zeggen dat alsdan iemand de
ooren tuiten.
                VERTAALER.
    Pag. 412. Reg. 6, 5. (van onderen.)
    Zy zal met haar aangezicht om hoog begraven worden.
    Dus vind men het in alle de Uitgaaven; maar welke
byzonderheid is hierin toch gelegen? Worden niet alle
menschen dus begraven? De Dichter heeft hier voorzeker
willen zeggen, dat zy tegen de gewoonte, dat is, met de
hielen omhoog, zou begraven worden.
                THEOBALD.
    Pag. 416. Reg. 1. (van onderen.)
    Wanneer zulke ydelheden niet te pas komen.
    Men moet hier voor no need (niet te pas)
waarschynlyk leezen more need (meer te pas), want
Dogberry word wel als belachelyk, maar niet als
zinneloos voorgesteld.

                                  DR. WARBURTON.

Pag. 425. Reg. 17.

                BEATRICE.

    Ik ben uit alle andere toonen uitgeraakt, zo my
voorkomt  Maar, Nicht, enz
    Ik ben genoodzaakt geweest, om (op het voorbeeld
van Prof Eschenburg), hier eenige weinige regels over
te slaan; dewyl dezelven woordspeelingen behelzen, die
onmooglyk kunnen vertaald worden, zonder hunne
aartigheid te verliezen.
                VERTAALER.
[p. 485]
    Ibid. Reg. 22, 23.
    Welnu, indien gy niet Turksch geworden zyt, dan kan
men niet meer naar de starren zeilen.
    Margareta wil hiermede zeggen; indien gy niet in
het stuk van liefde, van uw voorig gevoelen zyt
afgevallen.

                                  DR. WARBURTON.

    Pag. 429 Reg. 7, 8.
    Wanneer twee Mannen één Paard beryden, dan moet  er
een achterop zitten.
    Deeze uitdrukking is hier zeer wel, en niet zonder
oogmerk geplaatst. Dogberry, zich op zyne eigene
bekwaamheden beroemende, wil echter ook die van zyn 
Amptgenoot verdeedigen, en met dit zeggen te kennen
geeven, dat de voorste plaats of rang slechts aan één 
Man kan gegeven worden; maar dat die eerste daarom zyn 
minderen, die achterop zit, niet moet verachten.

              DR. JOHNSON.

    Pag. 432. Reg. 8, 9.
    Hoe nu? Interjectiën! Welnu, daar is ook eene
Interjectio van lachen: Ha, ha, he!
    Dit is eene aanspeeling op een Regel uit de
Latynsche Grammatica over de Interjectiën.
                VERTAALER.
    Pag. 438 Reg. 11, 10. (van onderen.)
    Mejuffer, wie is de man, waarmede men u
beschuldigt?
    De Munnik had zich even te vooren beroemd op zyne
bekwaamheid, om de waarheid uit te vorschen. En uit
deeze vraag blykt het inderdaad, dat hy gantsch niet
onnozel is. Hy was altoos by de beschuldiging
tegenwoordig geweest, en had echter geen naam hooren
noemen. Hoe kan hy dan vraagen, wie de Man is waarmede
men Hero beschuldigt? Doch in deeze vraag is juist de
list van zyne uitvorsching gelegen; want het was zeer
waarschynlyk, dat Hero, indien zy schuldig geweest
[p. 486]
was, in die verwarring van Geest waarin zy zich toen
bevond door de grievende beleediging haar door haaren
Minnaar aangedaan, zich niet zou herinneren, dat de
naam van den man niet genoemd was, en dus by het
beäntwoorden van die vraag zichzelve verraaden door het
noemen van den persoon, met wien zy wist eenige
gemeenschap gehad te hebben. Dit begreep de Munnik ook
en maakte gevolglyk daaruit op, dat, indien zy schuldig
was, zy voorzeker zou vallen in den strik, dien hy voor
haar gespannen had.  Ik heb enkel deeze aanmerking
gemaakt om te toonen, hoe bekwaam SHAKESPEARE geweest
is in het onderhouden der Karakters.

                                  DR. WARBURTON.

    Pag. 441. Reg. 13, 14.
    Naardien ik in droefheid verzonken ben, kan de
dunste draad my trekken.
    Dit is eene van die schoone aanmerkingen van onzen
Dichter op het menschelyk leven. Wanneer iemand door
droefheid overmand is, luistert hy greetiglijk zelfs
naar den geringsten voorslag van eenig hulpmiddel,
geeft zich over aan alle ontwerpen, hoedanig die ook
zyn moogen, en slaat geloof aan alle beloften. Een
mensch, die niet langer op zichzelven betrouwt, zal
doorgaans met blydschap zyn* vertrouwen stellen op een 
ieder , die hem zyn raad en bystand wil verleenen.

              DR. JOHNSON.

    Pag. 441. Reg. 12. (van onderen.)
        DERDE TOONEEL.
    Dit Tooneel geeft, myns bedunkens, groote blyken
van het vernuft van onzen Dichter. Beatrice eischt
daarin van haaren minnaar, dat hy het leed zal wreeken,
dat haare Nicht Hero is aangedaan, zonder dit zeer
eigenaartig toeval zou Beatrice niet [p. 487] zeer
natuurlyk hebben kunnen verliefd worden op Benedicto;
wanneer men slechts in aanmerking neemt, dat haar
karakter los is, en dat de gantsche verliefdheid van
hen beiden slechts op een bloot fabeltje rust. Doch van
deeze bekentenis, en wel by deeze gelegenheid, hing de
uitslag af van het ontwerp, dat men nopens haar en
Benedicto gesmeed had. Want, zo zy haare liefde voor
hem, by dit toeval, niet bekend had, dan zou zy,
natuurlykerwyze de list kort daarna ontdekt hebben, en
dan zou het oogmerk om hen aan elkanderen te verbinden
vanzelf vervallen zyn; en zy zou haare neiging nimmer
geöpenbaard hebben, op het hooren van die listige
uitstrooisels, indien de zucht om de beleedigde eer van
haare nicht gewroken te zien haar grillig humeur niet
op éénmaal tot stand gebragt had.

                                  DR. WARBURTON.

    Pag. 451. Reg. 17, 18, 19.
    Ofschoon zy in den styl der Goden geschreven, en
met de wisselvalligheid en den tegenspoed den Spot
gedreven hebben
    Dit zeggen ziet op den buitenspoorigen lof, dien de
Stoïcynen hunne groote mannen toezwaaiden; ,, Sapiens
enim cum Diis ex pari vivit. zegt SENECA, Ep. 59. En
elders: .. Jupiter quo antecedit virum bonum? Diutus
bonus est Sapiens nihilo se minoris a timat, Deus non
vincit sapientem felicitate. Ep. 73.

                                  DR. WARBURTON.

    Ibid.
    Door dit gezegde hekelt Leonato de onnatuurlyke
verwaandheid en voorgewende driftenloosheid (ἀπάθεια)
der Stoïsche Wysgeeren.

                                    DR. JOHNSON.

    Pag. 453. Reg. 10-3. (van onderen.)
    Hy moet ons beiden dooden, en die inderdaad mannen
zyn; maar dat is niets, laat hy alvoorens eenen [p. 488
] dooden; my overwinnen en dood wegdraagen; laat hy my
ten antwoord staan; kom jongen, volg my; kom zeg ik,
jongen, volg my. Mynheer de jongen, ik zal u met slagen
uit uw postuur dryven, ik verzeker u, op myn woord van
edelman, dat ik het doen zal.
    Deeze Antonio is een uitmuntend afbeeldsel van den
gewoonen loop der menschelyke natuur. In den beginne
had hy het karakter aangenomen van een Wysgeer, ter
vertroosting van zyn Broeder, die in de diepste
droefheid gedompeld was over de schande zyne Dochter
aangedaan; en hem strenglyk berispt omdat hy zyne
driften niet beter beheerschte by zulk eene beproevende
gelegenheid. En echter heeft hy zohaast geen vermoeden
opgevat, dat hy door de hooge jaaren zyn moed verloren
heeft, of hy vervalt zelf in de hevigste woede; en
alles, dat zyn Broeder tegen hem zegt, is niet in staat
om hem te doen bedaaren.

                                  DR. WARBURTON.

    Pag. 459. Reg. 9, 10, 11:
    Wat is een man toch een kluchtig ding, wanneer hy
in zyn wambuis en onderkleederen uitgaat, en (den
mantel van) zyn verstand af laat!
    Het wierd ten tyde van Shakespeare voor een kenmerk
van ligtzinnigheid gehouden, dat iemand in zyne
onderkleederen uitging en zyn mantel af liet; en dit is
het juist waarop de Dichter hier het oog heeft. De
meening van dit gezegde is, dat de liefde iemand even
belachelyk maakt, als of hy in zyne onderkleederen
zonder mantel uitgaat.

                                  DR. WARBURTON.

    Pag. 463. Reg. 17, 16, 15. (van onderen.)
    Dit is een verouderd, een zeer verouderd Sprookje,
Beatrice, dat plaats had in den tyd, toen  er nog goede
buuren waren
    Dat is; toen de menschen nog niet afgunstig waren,
en de een den anderen recht liet wedervaaren. Dit is
een recht geestig antwoord.

                                  DR. WARBURTON.


                     EINDE.

                     Continue

       Tekstkritiek:

p. 364 gehouden er staat: gehoudeu
p. 396 lalare. Hier eindigt het lied. Aanhalingstekens
toegevoegd
p. 406 Beatrice er staat: atrice
p. 420 zyn? er staat: zyn
p. 424 andere er staat: anere
p. 446 Conrado er staat: Courado
p. 447 wachten voorkomen er staat: wachvoorkomen
p. 457  er er staat: ,er
p. 458 gevlucht er staat: gegevlucht
p. 459 VERGES er staat: VERCES
p. 468 wanneer er staat: wannneer
p. 479 met er staat: men
p. 479 haazenopspoorder er staat: baazenopspoorder
p. 480 6, 5, 4 er staat: 6, 54
p. 481 Ibid. er staat: Ibld.
p. 486 zyn er staat: zy

  • Ceneton
  • Voorkeurenpagina Opleiding Nederlands

