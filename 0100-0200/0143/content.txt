[Dutch]


Bernardus Brunius c.s.: De dwaaling.
Naar The comedy of errors van William Shakespeare.
In: William Shakespear s tooneelspelen, 5 delen.
Amsterdam, 1778-1782.
Uitgegeven door drs. G.C. van Uitert.
Red. dr. A.J.E. Harmsen, Universiteit Leiden.
Ceneton111233  Facsimile bij Ursicula  GoogleBooks
In deze uitgave zijn evidente zetfouten gecorrigeerd en
gemarkeerd met een asterisk.

                     Continue

[p. 341]


━━━━━━━━━━━━━━━━━━━━━━━━━━━━━━━━━━━━━━━━━
━━━━━━━━━━━━━━━━━━━━━━━━━━━━━━━━━━━━━━━━━
                       
                      DE

                  DWAALING.

                   BLYSPEL.

━━━━━━━━━━━━━━━━━━━━━━━━━━━━━━━━━━━━━━━━━
━━━━━━━━━━━━━━━━━━━━━━━━━━━━━━━━━━━━━━━━━     


━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━

[p. 342]


        PERSOONEN.

SALINUS, Hertog te Ephezen.
AEGEON, Een Koopman uit Syrakuza.
BALTHASAR, Een Koopman.
ANTIPHOLIS van Ephezen,   } Tweelingen.
ANTIPHOLIS van Syrakuza.
DROMIO van Ephezen.       } Tweelingen en Bedienden.
DROMIO van Syrakusa.
ANGELO een Goudsmit.
DOCTOR PINCH, een Schoolmeester en Zwarte Kunstenaar.
Een KOOPMAN.
AMELIA, Abdisse te Ephezen.
ADRIANA, Vrouw van Antipholis van Ephezen.
LUCIANA, de Zuster van Adriana.
LUCIE,*Dienstmaagd van Adriana.
JULIA, een geriefelyke Juffer.
GERECHTSDIENAARS, SIPIER, en GEVOLG.


        Het Tooneel is te Ephezen.

                     Continue

[p. 343]


                   DE

                DWAALING.

                BLYSPEL.

━━━━━━━━━━━━━━━━━━━━━━━━━━━━━━━━━━━━━━━━━
━━━━━━━━━━━━━━━━━━━━━━━━━━━━━━━━━━━━━━━━━

             EERSTE BEDRYF.

             EERSTE TOONEEL.

 Het Tooneel verbeeld het Paleis van den
                 Hertog.

   SALINUS, AEGEON, de SCHOUT, Gevolg.

                 AEGEON.

Vaar voort Salinus, mynen val te bevorderen, en door den
uitspraak van het doodvonnis, myn ongeluk en alles te
eindigen.

                SALINUS.

    Koopman van Syrakusa, zeg niets meer tot uw
verantwoording, ik kan tot nadeel der wetten niet
eenzydig zyn. de vyandschap en de oneenigheid, welke het
Schrikkelyk gedrag van uwen Hertog onlangs tegens eenige
van onze getrouwe Onderdaanen en Kooplieden deed blyken;
die, daar zy geen geld genoeg hadden om hun leven los te
koopen, zyne strenge maatregelen met hun bloed verzegeld
hebben; verbant al het medelyden uit onze dreigende
oogen. Want zedert een verderffelyken tweedracht
tusschen uwe oproermakende Landslieden en ons uit brak,
is in de Feestelyke vergadering des volks, zo wel van de
Syra- [p. 344] kuzers als van ons, beslooten, geen
handel tusschen onze vyandelyke Steeden toe te laaten,
nog meer; welke gebooren Ephesier zich op den Jaarmarkt
van Syrakusa laat vinden, moet sterven; en wederom,
welke gebooren Syrakuser in de Haven van Ephesen komt,
die sterft, en zyne goederen werden ten voordeelen van
den Hertog ingetrokken, ten zy by een straf van duizend
Mark tot zyn losgeld betaalen kan. nu beloopt alles wat
gy hebt, volgens de hoogste Schatting, ruim op honderd
Mark: gy zyt dus, volgens de wetten ten dood gedoemd.

                 AEGEON.

    Myn troost is; dat de voltrekking van het vonnis,
nog voor Zonnen ondergang ook een einde van myn Lyden
zal maaken.

                SALINUS.

    Wel aan dan, Syrakuser, verhaal ons kortelyk de
oorzaak waarom gy uw Vaderlyke wieg verlaaten hebt, en
waarom gy hier naar Ephezen gekomen zyt.

                 AEGEON.

    Daar kan my geen zwaarder zaak opgelegt worden, dan
van myne rampen te spreeken. Echter, daar de waereld
erkend, dat den loop der Natuur (a) en geen misdaadig
verbreeken, my dit ongelukkig einde toeschikt, wil ik zo
veel zeggen, als myne smarte my toe laat. Ik wierd te
Syrakusa gebooren en aan eene Vrouw gehuwd die reeds
voor my gelukkig was, en het ook door my zou geworden
zyn, indien ons noodlot niet rampspoedig geworden was.
ik leefde vergenoegt met haar; myn vermoogen nam, door
gelukkige Reizen, die


    (a) Het was in vroeger tyd een Algemeen Bygeloof dat
elke groote en onverwagte slag van het ongeluk eene
wraake des Hemels was, welke de Menschen wegens hunne
geheime zonden vervolgde.        WARBURTON.


[p. 345]
ik dikmaals naar Epidamum deed, toe, tot de dood mynes
Factors, en de zorge voor myne, reeds ten goede gelukke
overgelaatene goederen, my de liefwaardige omarmingen
myner Gemalin onttrok. Ik was nog geen volle zes Maanden
van haar verwydert geweest, als zy, op een tyd dat zy
onder de aangenaame straffe haars geslachts, byna
beviel, gereedheid maakte om my naar te volgen; en ras
en gelukkig aanlanden daar ik was. Zeer spoedig na
haaren aankomst wierd zy een gelukkige en blyde Moeder,
van twee schoone Kinderen, die elkander zo wonderbaar
geleeken, dat het onmoogelyk was, hen anders dan door
naamen te onderscheiden. in even dit uur wierd in
dezelve Herberg eene arme geringe Vrouw ook van twee
Mannelyke Tweelingen ontbonden, die even zo veel
gelykheid op elkander hadden. deze kogt ik, terwyl hunne
Ouderen ten uitterste armmoedig waaren, en voede hen op,
om myne Zoonen op te passen. myn Vrouw die op twee zulke
knaapen niet weinig trotsch*was, drong my dagelyks aan
om onze te rugreize vast te stellen. ik bewilligde
eindelyk, hoewel ongaarne, daar in; en wy gingen    
helaas! al te ras    ter Scheepe. naauwlyks waaren wy
een Myl van Epidamnum voortgezeild, wanneer de altoos
aan den wind gehoorzaame diepte, uit ons verderf een
droevig Schouwspel maakte. wy hadden niet veel meer te
hoopen; want het duistere Licht, het welke den Hemel ons
noch liet zien, diende slegts daar toe, om onze zielen
vol schrik, eene angstige verzoeking des geheel
naderenden doods te geeven. ik voor myn deel had hem met
opene armen ontvangen; maar dat onophoudelyk Zuchten
eener geliefde Vrouwe, die reeds in voorraad dat
beweende,  t welk zy als onvermydelyk voor oogen zag,
dat geschrey*haarer rampzaalige Kinderen, die, zonder
te*weeten wat zy te vreezen hadden, slegts daarom
weenden, om dat zy hunne Moeder zagen [p. 346] weenen,
noodzaakte my, ten minste op eenige hulp voor hen en
voor my te denken, en dit deed ik op deeze wyze, terwyl
ik geen ander Middel had. Het Scheepsvolk zogt zyne
redding in onze Boot, en liet ons het Schip dat reeds
half verzonken was. myn Vrouw, voor haare
eerstgeboorenen het meeste bezorgt, had hen aan eenen
dunnen Mastboom gebonden, welke de Zeelieden uit
voorzorg met zich pleegen te neemen. Nevens hen werd  er
een van de andere Tweelingen, gebonden, intusschen, ik
met de andre het zelve volvoerde. na dat wy nu op deze
wys voor de kinderen gezorgt hadden, bonden wy ons
beiden, myn Vrouw en ik, de oogen gevestigt op dat geen,
waar onze zorg op rusten, aan ieder einde des Masts. wy
dreeven volgens den stroom hoe langs hoe verder voort,
en geloofde naar Corinthen te dryven. Eindelyk scheen de
Zon weder op de Aarde neder, verdeelde de dampen die ons
in de weg waaren, en door de weldaadigheid van haar
wenschelyk licht werd de Zee weder stille. Toen ontdekte
wy twee Scheepen die op ons aanzeilden; het eene van
Corinthen en het andere van Epidaurus. maar eer zy by
ons kwamen!    o! Laat my niet verder verhaalen, besluit
het volgende uit het voorgaande.

                SALINUS.

    Neen, vervolg oude Man! breek uw verhaal niet af; wy
durven u beklaagen schoon wy u geen vergeeving kunnen
schenken.

                 AEGEON.

    Ach! hadden de Goden zulks gedaan, dan had ik thans
geene oorzaak hen onbarmhartig, weegens ons, te noemen.
Wy waaren nog tien Meilen van deze Schepen verwydert,
wanneer ons hulpeloos Schip door een geweldigen stoot op
een zwaaren Klip, midden door gespleeten wierd. Het
noodlot dat myn Vrouw en my op zulk eene onrechtvaardige
wyze drukte, liet aan een ieder van ons, [p. 347] wat
ons te gelyk vreugde en zorg veroorzaakte. het gedeelte
van het Schip, daar zy op was,  die arme Ziel! wierd,
vermoedelyk wyl het met ligter waare, maar zekerlyk met
geen ligter kommer belaaden was, veel spoediger
voorwaards gedreeven, en zy met hun driën wierden voor
myne oogen, van Corintische visschers, zo het my toe
scheen, op gevangen. Eindelyk bemachtigde een ander
Schip ook ons gedeelte. ik vond daar bekende vrienden
in, welke zich verheugde dat zy ons uit zulk een gevaar
hadden moogen redden; en wenschten de Visschers hunnen
buit ook gaarne gerooft te hebben! maar, daar hunne
Barken slegt tot zeilen toegerust waaren, moesten zy
hunnen loop naar huis richten. Zie daar, nu hebt gy
gehoord, hoe ik van myn geluk beroofd ben. dat doch myn
Leven door zo veele ongelukken verlengt moest worden,
dat ik van myne rampzaligheden, vertellingen maaken
moest!

                SALINUS.

    Om den wille van die, welke gy beklaagt, verhaal my
uwen toestand, en meld my nog hoe het u verder tot hier
toe, vergaan is.

                 AEGEON.

    Myn Jongsten Zoon, Hy, het oudste voorwerp mynen
zorgen, bekwam, toen hy agtien Jaar was, een hevig
verlangen om zynen broeder op te zoeken; en liet niet
af, tot ik hem veroorloofde om zich op reis te begeeven,
en zyn Bediende met hem te neemen, welke zich in een
gelyk geval bevond; hebbende zynen Broeder verlooren en
zynen naam behouden, ik waagde dan een geliefde Zoon
dien ik nog had, om den geenen te vinden die ik niet
had, en verloor hen daar beiden door. vyf Zomers heb ik
reeds aangewend om hen in het diepste van Griekenland op
te zoeken, en na dat ik door alle Gewesten van Azien (b)
op en neder


    (b) UPTON gelooft, dat men hier voor Asia [p. 348n]
lezen moet, Italy, het welk, zo als bekend is GRAECIA
MAGNA heet; want hy houd deze Plaats voor eene
overzetting van de volgende verzen in de MENACHMEN van
PLAUTUS.

    Hic annus sextus, postquam rei huic operam damus.
    Istros, Hispanos, Massilienses, Illyrios.
    Mare Superum omne. Graeciamque exoticam.
    Orasque Italicas omnes, qua egreditur mare,
    Sumus circumvecti.


[p. 348]
gezwerft hebbe, kom ik eindelyk naar Ephezen; zekerlyk
zonder hoop om hen daar te vinden, maar evenwel met het
besluit, om buiten dezen, geen anderen van Menschen
bewoonde Plaatsen onderzogt te laaten. maar hier moet ik
de geschiedenisse mynes levens eindigen; en de dood zou
my welkom zyn, indien ik van alle myne Reizen slegts zo
veel ondervonden hadt, dat ik verzekerd was dat zy nog
leefden.

                SALINUS.

    Ongelukkige Aegeon, wien het Noodlot uitgekoozen
heeft om den hoogsten graad der verschrikkelykste
wederwaardigheden te ondervinden! geloof my, was het
niet tegens onze wetten    welke Vorsten, schoon zy ook
willen, niet vernietigen kunnen.    was het niet tegens
myne kroone, mynen Eed, en myne waarde; dan zou myn hert
uw Beschermer werden, en voor u spreeken. maar, daar het
uitgesprooken doodvonnis, zonder het grootste nadeel
onzer eere niet weder te herroepen staat; zo wil ik doch
zo veel ten uwen beste doen als ik met mogelykheid doen
kan. Ik schenk u dan dezen dag nog, op dat gy uw leven
door andere hulp kunt zoeken te behouden. stel alle de
vrienden welke gy mogelyk in Ephezen [p. 349] hebt, op
de Proef; verzoek of leen zo veel als gy noodig hebt om
uw losgeld vol te maaken; en gy zult leven: zo niet, dan
zyt gy veroordeeld om te sterven   Schout! neem hem in
bewaaring.

               DE SCHOUT.

    Zeer wel myn Heer!

                 AEGEON.

    Zonder hulp en hoop gaat Aegeon het einde zyns
levens een dag laater zien.

                                  (Hy vertrekt.)


━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━


           TWEEDE TOONEEL. (*)

    Het Tooneel verbeeld een Straat.

  ANTIPHOLIS van Syrakusa, EEN KOOPMAN,
           DROMIO van Syrakusa

                KOOPMAN.

    Geef dus maar altoos voor, dat gy uit Epidamnum zyt;
want anders werd al uw vermogen geheel en al in
gehouden. Dezen Morgen zelf is  er nog een Syrakuser
Koopman, wegens zyne aankomst alhier gevangen gezet; en
wyl hy niet in staat is zyn leven los te koopen, zo moet
hy volgens onze wetten nog voor zonnen ondergang
sterven. Hier is uw geld, dat gy by my had nedergelegt.

               ANTIPHOLIS.

    Ga Dromio, bezorg het in de Centaurus, waar wy mede
gekomen zyn. wagt daar tot ik kom; in een uur zal het
middag zyn. Ik wil intusschen de Stad bezien; my met de
Kooplieden bekend maaken; de Gebouwen in oogenschyn
neemen; en dan in myn Herberg te rug keeren en slaapen;
want ik ben van het langduurig reizen geheel styf en
moede, ga heen.
[p. 350]

                 DROMIO.

    Menig een zou hem by zyn woord neemen, en met zulk
een Bundel Reisgeld zynen weg gaan.

                                  (Hy vertrekt.)

               ANTIPHOLIS.

    Dat is een eerlyke Schurk, Myn Heer! die my, wanneer
ik zwaarmoedig en nedergeslaagen ben, door zyne gekke
invallen dikmaals weder in een goed humeur brengt. Nu,
hoe is het! wilt gy met my de Stad niet eens door
wandelen, en daar na met my in myn Herberg Eeten?

                KOOPMAN.

    Ik ben by eenige Kooplieden ontbooden, van welke ik
een aanzienlyk winstje denk te trekken; gy zult my dus
wel gelieven te verschoonen. Zo ras het Vyf uuren
geslaagen is, wil ik u, indien het u bevalt, op de Markt
weder vinden, en dan tot slaapenstyd gezelschap houden.
ditmaal roepen*myne bezigheden my van u af.

               ANTIPHOLIS.

    Nu vaar dan tot dien tyd wel. Ik wil intusschen
alleen eens rond wandelen en de Stad bezien.

                KOOPMAN.

    Ik wensch u veel vergenoegen, myn Heer.

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━


             DERDE TOONEEL.

 ANTIPHOLIS van Syrakusa, daar na DROMIO
              van EPHEZEN.

               ANTIPHOLIS.

    Wie my veel genoegen wenscht, die wenscht my iets
dat ik nooit verkrygen kan. Ik ben in de Waereld gelyk
een waterdruppel die in den Oceaan een anderen druppel
zoeken wil, en terwyl hy daar invalt, zich zelf verliest
zonder den ander te vinden. Zo gaat het by ongeluk ook
met my, terwyl ik eene Moeder en eenen Broe- [p. 351]
der zoeken wil, verlies ik my zelve (Dromio van Ephezen
komt) Daar komt myn waare Almanach!  Nu, hoe is dat?
waarom komt gy zo spoedig weder te rug?

           DROMIO van Ephesen.

    Zo spoedig weder te rug?  zeg veel liever, waarom
komt gy zo laat? de Kapoen droogt uit; het Speenvarken
valt van het spit af, de klok heeft Twaalf geslaagen, en
Mevrouw heeft het zelve op myn Bakhuis gedaan: zy is zo
heet, wyl het Eeten koud word, en gy niet naar huis
komt; gy komt niet naar Huis terwyl gy geen honger hebt;
gy hebt geen honger terwyl gy uw vasten gebrooken hebt;
en wy, die wel weeten wat vasten en Bidden te zeggen is;
wy moeten dan nog boeten voor de zonde die gy heeden
gedaan hebt.

               ANTIPHOLIS.

    Spaar uwen adem, goede Vriend; zeg my maar eerst,
waar gy dat geld gelaaten hebt dat ik U gaf?

           DROMIO van Ephesen.

    ô!  die zes penningen, die ik en Woensdag kreeg, om
den Zadelmaaker voor de Zaalriemen van Mevrouws Paard te
betaalen.  De Zadelmaaker heeft ze Myn Heer; ik heb
dezelve niet behouden.

               ANTIPHOLIS.

    Ik ben thans op geene Spotternyen belust, zeg my,
zonder gekheid te maaken, waar is het geld?  hoe durft
gy op eene plaatse, daar wy vreemden zyn, zulk een
groote Som uit de handen geeven?

           DROMIO van Ephesen.

    Ik bid u, Myn Heer! spot liever wanneer gy aan Tafel
zit, Mevrouw heeft my met de grootste spoed uitgeschikt,
om u op te zoeken. Indien gy niet ras komt, dan zal het
mynen Schedel moeten ontgelden. My dunkt uw maag moest
gelyk de myne, uw Klok zyn; en u zonder een Boode, naar
huis slaan.
[p. 352]

               ANTIPHOLIS.

    Hoor Dromio, deze kluchten zyn thans zeer ten
ontyde: spaar hen voor een luchtiger uur. Waar is het
geld, dat ik u gaf om weg te brengen?

           DROMIO van Ephesen.

    My, Myn Heer!  gy hebt my geen geld gegeeven.

               ANTIPHOLIS.

    Ik zeg u Schurk, houd op den gek te vertoonen, en
zeg my, hoe gy uw boodschap bezorgt hebt?

           DROMIO van Ephesen.

    Myn boodschap was alleen, U van de Markt naar huis
te haalen, in den Phoenix, myn Heer, tot de
Middagmaaltyd. Mevrouw en haar Zuster, wagten op U.

               ANTIPHOLIS.

    Verwenschte Kaerel, antwoord my terstond, waar gy
myn geld heen gebragt heb, of ik zal U den spotzuchtigen
hals breeken, die zulk eene ontydige spotterny dryft,
wanneer ik daar niet toe geschikt ben. Waar zyn de
duizend Marken, die gy van my gekreegen hebt?

           DROMIO van Ephesen.

    Merken heb ik zekerlyk van U op myn Kop, en eenige
andere merken van Mevrouw op myne Schouderen; maar geen
duizend Marken van U beiden. Wanneer ik U, Myn Heer,
deze weder te rug betaalde, zo zoud gy ze mogelyk zo
geduldig niet aanneemen.

               ANTIPHOLIS.

    Uwe Vrouw, Marken?  Welk een Vrouw, Schurk? Wat hebt
gy voor een Vrouw?

           DROMIO van Ephesen.

    Uw eigen Vrouw, Myn Heer, in den Phoenix; die zo
lang Vasten moet, tot gy by haar naar huis komt, en die
U bidden laat, toch spoedig te komen.

               ANTIPHOLIS.

    Hoe zult gy my in myn aangezicht tot een Gek [p. 353
] maaken, daar ik het U zo even verbiede?    Daar, neem
dat weg, heer Schurk!

           DROMIO van Ephesen.

    Wat bedoeld gy daar mede Myn Heer?    Om Gods wil
houd uwe handen voor U! nu, indien gy niet wilt Myn
Heer, dan zal ik myn beenen gebruiken.

                                  (hy vertrekt.)

               ANTIPHOLIS.

    De Schurk is, zo waar ik leef, door de een of andren
streek het geld kwyt geraakt!  men zegt dat deze Stad
vol Gauwdieven is (c), vol Goochelaars, welke de oogen
verblinden, zwarte Kunstenaars die het gemoed
veranderen; en Zielverderfelyke Hexen; die het Lichaam
doen verdwynen; verkleede Beurzesnyders, zwetzende
Marktschreeuwers, en van veele soortgelyke Lieden, die
zich alles veroorlooft hebben. Indien dat zo is, dan wil
ik zo veel te spoediger van hier vertrekken. Thans ga ik
naar den Centaurus, om den Schurk op te zoeken; Ik vrees
sterk, dat myn geld niet wel bewaard is.


    (c) Dit was het Caracter, dat de Ouden aan deze Stad
gaaven, daar van ontstond dat gemeene spreekwoord Εφετια
αιλδεξιφαρμεκα*zo als het MENANDER gebruikt; en Εφετια
νςαμηατα*in den gewoonen Zin.            WARBURTON.


      Einde van het Eerste Bedryf.

                     Continue

[p. 354]


             TWEEDE BEDRYF.

             EERSTE TOONEEL.

    Het Tooneel verbeeld het Huis van
               Antipholis*
              van Ephesen.

            ADRIANA, LUCIANA.

                ADRIANA.

    Noch myn Man, noch myn Slaaf komt te rug, dien ik
evenwel zo spoedig naar zynen Heer gezonden heb. Zeker,
het is wel twee uuren, Luciana.

                LUCIANA.

    Mogelyk is hy van de Markt, met de een of andren
Koopman vertrokken, die hem mede genoomen heeft om daar
te Eeten. Wy willen Eeten lieve Zuster, en ons daar
niets over vertoornen. Een Man is Heer over zyne
Vryheid. Zy hebben geen andere Heeren dan de
gelegenheid; zy komen en gaan, na het hen gelegen komt;
en daar dit nu zo gelegen is, zo moet gy geduld hebben,
Zuster.

                ADRIANA.

    Waarom moeten zy meer vryheid hebben, dan wy?

                LUCIANA.

    Om dat haar meeste bezigheden buitens huis zyn.

                ADRIANA.

    Zie maar, wanneer ik op dezen voet met hem wil
omgaan, dan neemt hy het kwalyk.

                LUCIANA.

    ô Gy moet denken dat het de temming van uwen wille
is.

                ADRIANA.

    Nu, de Ezels zullen zich dus goedwillig laaten
temmen.

                LUCIANA.

    De sterkhoofdige Vryheid, is dus eens met smer- [p.
355] ten gepaard (d). daar is niets onder den hemel, dat
niet op de Aarde, in de Zee of in de Lucht, een ander
onderworpen is. de Visschen, Dieren en Vogelen zyn hunne
Mannen onderworpen, en staan onder hun gebod; de
Goddelyken Mensche Heer over hen allen, Beheerscher
dezer wyde Waereld en des Oceaans, die zy overstroomd,
met eene vernuftige en denkende Ziele begaaft, die hem
over alle anderen Schepselen steld, is Heer over zyn
Vrouw, en haar Gebieder. Laat het u dus niet verdrieten
uwen wille na de zynen te stemmen.

                ADRIANA.

    En deze dienstbaarheid beweegd u om ongetrouwd te
blyven.

                LUCIANA.

    Neen dat niet; maar de onrustigheden en de zorgen
des Huwelyks.

                ADRIANA.

    Maar wanneer gy getrouwd waart, moest gy doch ook
onderworpen zyn.

                LUCIANA.

    Eer ik leerde beminnen, zou ik my in gehoorzaamheid
oeffenen.

                ADRIANA.

    Maar hoe zoud gy doen; indien uw Man gaarne met
anderen ging.

                LUCIANA.

    Dan zou ik geduld hebben tot hy weder naar huis
kwam.

                ADRIANA.

    Een nooit gevergd geduld kan ligt in rust blyven;
het is geen kunst om gelaaten te zyn, wanneer men geene
oorzaaken tot het tegendeel heeft. wy verlangen dat de
ongelukkige die door zorg


    (d) TO LASH  t welk somtyds KLOPPEN beduid, werd
dikmaals zo als STEEVENS aanmerkt met TO LEASH,
SAAMENKOPPELEN, in eenen zin gebruikt.            
ESCHENBURG.


[p. 356]*
gekweld word, gerust zal blyven wanneer wy hem hooren
klaagen; maar drukt ons eene gelyke ramp, dan zullen wy
even zo, of nog meer, klaagen dan hy. zo ook gy, die
geene onvriendelyke Ega hebt, die u plaagt; gy weet my
geen anderen troost te geeven, dan dat gy my het
hulpelooze geduld aanwyst; maar wy zullen zien, hoe lang
gy dit geduld, dat slegts tot gekheid vorderen kan (d)
behouden zult, wanneer gy het beleeft, myn noodlot te
ondervinden.

                LUCIANA.

    Goed, ik wil eens Huwen om daar de Proef van te
neemen, maar daar komt uw slaaf al, uw Man zal dus niet
ver meer van hier zyn.

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━


             TWEEDE TOONEEL.

    DROMIO van Ephesen, de voorigen.

                ADRIANA.

    Zeg, is uw talmachtige Heer nu by de hand?

           DROMIO van Ephesen.

    Neen, hy is met beide zyne handen by my, en daar zyn
myne ooren getuigen van.

                ADRIANA.

    Hebt gy hem dan gesprooken? heeft hy u zyne meenig
gezegt?

           DROMIO van Ephesen.

    Ja, Ja hy zeide my zyne meenig op myn oor. zyn hand
is verwenscht; het viel my zwaar en zuur om hem te
begrypen!


    (d) Dit is mogelyk den zin van het bywoord
SOOL-BEGGD, want JOHNSONS verklaaring komt my veel te
gedwongen voor. Hy meend dat het het geduld is, die
haare verwandten ligt voor blootbartigheid neemen, en
daar om de voogdyschap over hem, als een Gek af bidden
kunnen.            ESCHENBURG.


[p. 357]

                LUCIANA.

    Sprak hy zo dubbelzinnig! dat gy zyn meening*niet
vatten kon?

           DROMIO van Ephesen.

    Neen, hy trof het zo regt, dat ik zyne oorveigen
veel te goed vatten; en evenwel sprak hy zo dubbelzinnig
dat ik ze naauwlyks vatten kon. (e)

                ADRIANA.

    Maar zeg my eens; zal hy naar huis komen? het schynt
hy bekommerd zich weinig in zyn vrouw te bevallen.

                 DROMIO.

    Waarachtig, Mevrouw! myn Heer, is Hoorndol.

                ADRIANA.

    Hoorndol! schurk!

                 DROMIO.

    Ik meen niet hoornbeestig dol, maar waarachtig, hy
is raazend dol. Toen ik hem bad, dat hy om de
Middagmaaltyd naar huis zou komen, vroeg hy my naar
duizend Mark goud. Het is tyd om te Eeten, zeide ik: myn
goud? sprak hy. gelieft gy naar huis te komen? vroeg ik:
myn goud? zeide hy. waar zyn de duizend Mark dien ik u
gaf? gy schurk. Het speenvarken. zei ik, is reeds geheel
verbrand. myn goud sprak hy. Mevrouw Heer, zeide ik:
loop aan de galg met uw vrouw; ik weet niets van uw
vrouw; loop voor den drommel met uw vrouw!

                LUCIANA.

    Hoe! wie?


    (e) In  t Origineel een woordspeeling met to
unterstand voor to stand under. hoe armhartig het ook
is, schynt het een geliefkoosde spotterny van den
Dichter geweest te zyn. men vind het ook in de twee
Veroneezen.             STEEVENS.


[p. 358]

                 DROMIO.

    Wie? Myn Heer, ik weet niets zeide hy, noch van
huizen noch van wyven, en vooral van geen vrouw, zo dat
ik, al wat ik met myn tong kon verwerve, dank zy
dezelve, op myne schouderen naar huis droeg. want met
een woord hy gaf my schoone klappen.

                ADRIANA.

    Ga weder te rug slaaf, en haal hem naar Huis.

                 DROMIO.

    Ik weder te rug gaan, om my nog eens naar huis te
laaten kloppen? om Gods wil Mevrouw; zend daar eenen
anderen afgezand heen.

                ADRIANA.

    Ga weder heen, slaaf, of ik slaa u kruiswyze den Kop
aan stukken.

                 DROMIO.

    En dan zou hy dat kruis weder door slaagen digt
kloppen; dus zou ik u beiden dan een heilig hoofd te
danken hebben.

                ADRIANA.

    Voort, gy Babbelaar, haal uwen Heer naar huis.

                 DROMIO.

    Ben ik dan tegens u zo rond als gy tegens my, dat gy
my even als een Bal kunt van u stooten? gy stoot my
voorwaards, en hy zal my weder rugwaards stooten. indien
ik zulk een dienst moet uithouden zult gy my een lederen
overrok dienen te laaten maaken.

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━


             DERDE TOONEEL.

            ADRIANA. LUCIANA.

                LUCIANA.

    Foei! dat het ongeduld uw gezicht dus veranderd.
[p. 359]

                ADRIANA.

    Hy kan zich van zyn lief en aangenaam gezelschap
niet berooven; en ik moet intusschen thuis zitten, en
tot verhongeren zelfs, naar een vriendlyk opslag zyner
oogen versmagten. Heeft dan de Ouderdom, de lieffelyke
schoonheid reeds van myne arme wangen weggenoomen?
Indien dat zo is, dan heeft hy dezelve bedorven. is myne
spraak ongesierd, en myn verstand stomp? zyne
onvriendelykheid is het harde Marmer waar aan het zyne
scherpte verlooren heeft. bevallen hem anderen beter,
wyl zy knapper gekleed zyn? dat is myn schuld niet. hy
is Heer over mynen staat. welke mismaaktheden kan men
aan my vinden, dat zyn werk niet is? Hy is dus alleen de
schuld van myne ongesteldheid. een enklen vriendelyken
opslag van hem zou myne verwelkte schoonheid weder
spoedig herstellen. Maar hy breekt gelyk het ongebonden
wild door de hagen heen, en zoekt zyn voedsel daar
buiten. ik arme vrouw ben hem reeds te veel!

                LUCIANA.

    Welk een zich zelf plaagende Minnenyd! foei! gy moet
dezelve verbannen.

                ADRIANA.

    Slegte onërvaarne Gekkinnen kunnen tegens zulke
Beledigingen voorzigtig zyn. ik ben verzekerd dat zyne
oogen hier of daar een ander voorwerp hebben dat zy
aanbidden. Waaraan zou het anders ontbreeken dat hy niet
hier is? Gy weet Zuster, dat hy my een Gouden keten
beloofde. wilde de Hemel dat het alleen dat was dat hy
my onthield!  ik zie wel dat een Juweel, hoe schoon het
ook zyn mag, eindelyk zyn schoonheid verliest wanneer wy
het altoos draagen; en gelyk het goud zelve, schoon het
de behandeling verdraagt, door het dikmaals herhaalen
zich eindelyk begeeft; zo is  er geen gemoed zo edel,
dat niet door de langduurige ongetrouwheid en [p. 360]
valschheid eindelyk zynen glans verliest. indien myne
Schoonheid in zyne oogen geen glans meer heeft, zo wil
ik de rest wegneemen en weenende sterven.

                LUCIANA.

    Welk een rampzaalig schepzel kan de minnenyd uit
verliefde zielen maaken!

                                (Zy vertrekken.)


━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━


           VIERDE TOONEEL. (*)

    Het Tooneel verbeeld een Straat.

    ANTIPHOLIS. van Syrakusa alleen.

    Het goud, dat ik aan Dromio gaf, is in den Centaurus
zeer wel bewaard; en de al te zorgvuldige Gek is heen
gegaan om my te zoeken, uit bezorgenisse dat my iets
mogt overkomen. wanneer ik de omstandigheden, de tyd, en
de vertelling van mynen waard met elkander vergelyke, zo
kan ik Dromio niet gesprooken hebben, zedert ik hem het
eerst van de Markt afzond! ha! daar komt hy recht van
pas.

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━


             VYFDE TOONEEL.

    DROMIO van Syrakusa, de voorigen.

               ANTIPHOLIS.

    Hoe gaat het goede vriend?  is uwe spotterny nu
over? zyt gy een Liefhebber van Oorvygen? zo spot nog
eens met my. gy weet niets van de Centaurus? gy hebt
geen geld van my ontvangen? uw vrouw zond u om my tot
het middagmaal te roepen? myn huis was in den Phoenix?
waart gy dol, dat gy my zulk onzinnige antwoorden gaf.

                 DROMIO.

    Wat voor Antwoorden, myn Heer, wanneer heb ik iets
diergelyks gezegt?
[p. 361]

               ANTIPHOLIS.

    Daar even; en hier op deze plaats; zynde nog geen
halfuur geleeden.

                 DROMIO.

    Ik heb u tot nu toe met geene oogen gezien, zedert
gy my, met het goud dat gy my gaf, naar den Centaurus
zondt!

               ANTIPHOLIS.

    Schurk, gy loogchende dat gy dat geld ontvangen had;
en sprak my van een vrouw en van middag eeten. doch ik
hoop dat gy gevoeld hebt hoe wel my dat bevallen is.

                 DROMIO.

    Het verheugd my toch, dat gy zo wel gehumeurd zyt.
wat zal deze schertzery beduiden? ik bid u myn Heer! zeg
my zulks eens?

               ANTIPHOLIS.

    Hoe! gy spot en greinst my nog in  t aangezicht;
denkt gy dat ik spotte?  daar hebt gy eens  en daar nog
eens?

                 DROMIO.

    Houd op, myn Heer. om  s Hemels wille!  thans voel
ik dat uwe spotterny ernst word. Maar waarom slaat gy my
dan, indien ik het vraagen mag?

               ANTIPHOLIS.

    Om dat ik zomtyds vertrouwlyk genoeg met u om gaa om
u als mynen vrolykmaaker te gebruiken, en den gek met u
te scheeren; zo dryft gy uwe onbeschaamdheid zo verre,
om myne goedheid te misbruiken; en my uwe klugten ook in
myne ernstigste uuren op te dringen. wanneer de zon
schynt mogen de zweevende Mieren hunne spotternyen
dryven, maar zy moeten weg kruipen wanneer zy haare
straalen verbergt. indien gy met my spotten wilt, zo zie
eerst toe, hoedanig ik  er uit zie, en richt dan u
gedrag naar myne oogen af, of ik zal u deze Leerwyze
door slaagen in uwe schantse dryven.
[p. 362]

                 DROMIO.

    Noemt gy myn hoofd een Schans?  wanneer gy dat
kloppen maar wilt nalaaten, zo behoeft gy maar slegtweg
myn hooft te noemen. indien gy zo langer voordvaard, dan
moet ik een Schans voor myn hoofd hebben en het zelve
verschansen, want anders zou ik myn verstand in myne
schouderen moeten zoeken, maar zeg my eens, myn Heer?
waarom word ik geslaagen?

               ANTIPHOLIS.

    Weet gy dat nog niet?

                 DROMIO.

    Verder niet, myn Heer, als dat ik geslaagen word.

               ANTIPHOLIS.

    Moet ik u zeggen, waarom?

                 DROMIO.

    Ja myn Heer. en uit wat oorzaaken. want men pleeg te
zeggen iedere waarom heeft zyn daarom.
ANTIPHOLIS.*
Eerst dan, waarom,  om dat gy met my de gek geschooren
hadt. en dan daarom;  terwyl gy zulks ten tweedemaal
geloogchend hebt.

                 DROMIO.

    Is  er wel ooit iemant zonder zo min oorzaak
geslaagen? noch in den waarom noch in den daarom is
gezond Menschen verstand. nu goed myn Heer, ik dank u.

               ANTIPHOLIS.

    Gy dankt my? waar voor dan!

                 DROMIO.

    Wel myn Heer, voor dat iets, dat gy my om niets
gegeven hebt.

               ANTIPHOLIS.

    Ik wil het eerlang weder goed maaken, en u niets
voor iets geeven. maar zeg eens, is het Eetens tyd?
[p. 363]

                 DROMIO.

    Neen, myn Heer, ik geloof  er iets aan  t Eeten
ontbreekt dat ik heb.

               ANTIPHOLIS.

    Mag ik weeten wat dat is?

                 DROMIO.

    Het zal niet bedroopen zyn! (f).

               ANTIPHOLIS.

    Nu goed, dan is het droog.

                 DROMIO.

    Indien dat zo is, zo eet  er toch niets van.

               ANTIPHOLIS.

    Waarom niet.

                 DROMIO.

    Dat zou u nog Colorieker maaken; en my ook een
drooge druppel doen toedienen.

               ANTIPHOLIS.

    Goed, myn vriend, leer vernuftig en ter bekwaamen
tyd spotten; een iedere zaak heeft zynen tyd.

                 DROMIO.

    Ik heb bestaan om zulks te loogchenen, eer gy zo
Coloriek waart.

               ANTIPHOLIS.

    En uit welk een grond!

                 DROMIO.

    ô Heer! uit een grond die zo klaar is, als de klaare
en kaale schedel van Papa, de Tyd, zelve.

               ANTIPHOLIS.

    Laat hooren.

                 DROMIO.

    Het is geen tyd meer voor iemant om zyn hair


    (f) De inval in het origineel ligt in de
dubbelzinnigheid van het woord basting; het geen tevens
een dragt slaagen, en het bedruipen van dat geene, dat
aan  t Spit gebraaden word, beduid.            WIELAND.


[p. 364]*
weder te krygen die door den loop der natuur kaal word.

               ANTIPHOLIS.

    Kan hy dat door geen geld boete en bezitneeming
verkrygen?

                 DROMIO.

    Zekerlyk, wanneer hy een geld boete voor een Paruik
betaald, en het verlooren hair van een ander in  t bezit
neemt.

               ANTIPHOLIS.

    Waarom is dan de tyd zo gierig met het hair; daar
het dikwils zoo een ryken uitwassing is?

                 DROMIO.

    Om dat het hair een weldaadige gift is, die zy aan
de beesten vereerd; en het geen zy den menschen in hair
onthouden heeft, dat heeft zy hem aan  t verstand weder
goed gedaan.

               ANTIPHOLIS.

    Maar daar zyn wel menschen, die meer hair dan
verstand hebben!

                 DROMIO.

    Zulke hebben toch altoos verstand om hun hair te
verliezen. (g)

               ANTIPHOLIS.

    Maar maakt gy dan het besluit, dat haairige Lieden
eerlyke gekken zonder verstand zyn?

                 DROMIO.

    Hoe eerlyker gek, hoe eerder hy verlooren gaat; maar
zo een verliest het met een soort van vreugde.


    (g) Dat is. de geen welke meer hair dan verstand
heeft, word zeer ligt van Lichtvaardige vrouws persoonen
verstrikt, en moet dan de gevolgen zyner wulpsheid
ondervinden; waar van een der eerste verschynselen dezer
ziekte, in Europa, het verlies van het hair was.       
    JOHNSON.


[p. 365]

               ANTIPHOLIS.

    Uit welke oorzaaken?

                 DROMIO.

    Uit twee oorzaaken die gezond zyn.

               ANTIPHOLIS.

    Neen, gezond*waarachtig niet.

                 DROMIO.

    Dan zeker?

               ANTIPHOLIS.

    Neen, nooit zeker, in zulk eene onzekere zaak.

                 DROMIO.

    Nu! dan uit gegronde oorzaaken.

               ANTIPHOLIS.

    Noemt ze.

                 DROMIO.

    Eerstelyk verheugd hy zich daar over, dat hy het
geld spaard, dat hy voor  t krouwen zou moeten
uitgeeven, en ten tweeden, om dat zy by hem, wanneer hy
Eet, niet in den Soep kunnen vallen.

               ANTIPHOLIS.

    Gy hebt al dezen tyd willen bewyzen, dat iedere zaak
zyn tyd niet heeft.

                 DROMIO.

    Zekerlyk, myn Heer: en dat heb ik ook beweezen,
naamelyk  er is geen tyd om uitgevallen hair te
behouden.

               ANTIPHOLIS.

    Maar uwen grond behield geen steek, waarom  er geen
tyd is om het weder te verkrygen.

                 DROMIO.

    Ik zal hem dan op deze wyze verbeteren; de tyd zelf
is kaal, en zal daarom, tot aan het einde der waareld
kaale naarvolgers hebben.

               ANTIPHOLIS.

    Ik wist het reeds dat uw besluit kaal zou uitvallen.
maar zagt, wat komt daar aan?
[p. 366]
ZESDE TOONEEL.

ADRIANA, LUCIANA, de voorigen

                ADRIANA.

    Ja, Ja, Antipholis, zie  er maar onvriendelyk en
verdrietig uit; eene andere beheerscheresse heeft alleen
uw vriendelyk aanzien: ik ben Adriana niet meer, uw
beminde vrouw. daar is een tyd geweest, dat gy
onverzogt, my zwoer, geen woorden waaren Muziek voor uwe
ooren, indien ik niet sprak; geen voorwerp beviel aan
uwe oogen, indien ik u niet aanzag; geen gevoel was aan
uwe handen welkom, indien ik u niet aanraakte; geene
spyze kon uwen smaak voldoen, indien ik u dezelve niet
voorleide. Hoe komt het, thans dan myn, Gemaal! o! zeg
my, hoe komt het, dat gy zo vervreemd tegens u zelf
geworden zyt? ik noem het tegen u zelve, daar gy het
tegens my zyt, die op zo eene onwederstaanbaare wyze op
u verliefd ben, dat ik beter dan het beste deel van u
zelfs ben. ô, ruk u niet van my los, want gy kunt eerder
een druppel water in het diepste der Zee laaten vallen,
en onvermengt van andere druppelen, zonder meerder of
minderheid weder te rug neemen. hoe! zou het u niet in
uwe ziele smerten, wanneer gy hoorde, dat ik van myn
plicht week, en dat dit reine ligchaam door onkuische
lusten bevlekt werd. Zoud gy my niet aanvalle; niet met
voeten stooten, en my den naam van eene Echtbreekster in
 t gezicht werpen, en de bevlekte huid van myn
Hoerenhoofd rukken? van myne trouwlooze hand, den
Trouwring afrukken, en hem met eene bezweering van
eewige smarte verbreeken!  ik weet gy kunt het, dus
volbrengt het ook!  ik ben met een Echtbreekend
Brandyzer getekend; myn bloed is met de onreinigheid der
ontucht vermengd, want,
[p. 367] wanneer wy het beiden eens zyn, en gy ontrouw
word, zo deeld gy my het vergift mede dat in uwe aderen
schuimt, en maakt my door aansteeking tot een
Echtbreekster. Ach! keer dan tot uwen plicht te rug, en
blyft uw kuische bed getrouw, op dat ik onbevlekt, en gy
onönteerd leven moog.

               ANTIPHOLIS.

    Schempt gy op my, myn schoone Vrouw? ik ken u toch
niet. ik ben in Ephezen ruim twee uuren oud; en even zo
onbekend met uwe Stad als met uwe redenen. ik spoor al
myn verstand te vergeefs aan, om slegts een woord van
die allen te verstaan, welke gy my voorpraat.

                LUCIANA.

    Foei! Broeder, wat zyt gy verandert? zedert wanneer
hebt gy u aangewend myn Zuster dus te bejegenen? zy zond
Dromio af, om u tot het Middagmaal te verzoeken.

               ANTIPHOLIS.

    Dromio?

                 DROMIO.

    My?

                ADRIANA.

    Ja U, en gy zei ons, toen gy weerkwam, dat hy u
muilperen gegeeven had, en dat hy onder het uitdeelen
daar van noch van zyn huis, noch van my als zyne Vrouw,
iets had willen weeten.
ANTIPHOLIS tegen DROMIO.
    Hebt gy met dit Vrouwspersoon gesprooken? welk een
verstandhouding hebt gy te zaamen? en waar toe diend dit
alles.

                 DROMIO.

    Ik, Myn Heer!  ik zie ze thans voor de eerstemaal
van myn leven.

               ANTIPHOLIS.

    Gy liegt het, Schurk; want gy bragt my op de Markt
haar verzoek met dezelfde woorden aan.
[p. 368]

                 DROMIO.

    Ik heb ze van myn leven nooit gesprooken.

               ANTIPHOLIS.

    Hoe kan zy ons dan by onze naamen noemen? zy moet
dan een waarzeggende geest hebben!

                ADRIANA.

    Hoe weinig voegt dit aan uwen Staat, zulk een laage
Comedie met uwen Slaaf te speelen, en hem te vergen, om
my op de grofste wyze te bespotten? ik ben genoeg
beleedigt, dat gy zo vervreemd van my zyt; hoopt uw
onrecht niet hooger op, tot zulk een graad van
verachting. Kom, laat ik u vast omarmen; gy zyt een Olm
myn lieve Man, en ik een zwak riet, dat met uw sterken
stam vereenigt, deel aan uwe sterkte neemt. al wat ik
van my afwyden wil is onkruit; diefachtig onkruit, en
onnut moes, dat, zelf wanneer het niet by tyden
afgesneeden word, tot aan uw midden opgroeit, en aan uw
verderf zyn voedsel zoekt.
ANTIPHOLIS ter zyden.
    Zy spreekt met my, en maakt my tot den inhoud van
haar gesprek. Hoe! ben ik mogelyk in een droom aan haar
gehuwd? of slaap ik thans, en beeld ik my in, dat ik dat
alles hoor?  welk eene verwarring betoverd onze oogen en
ooren? tot ik uitvinden kan, wat ik van deze
onbegrypelyke zaak maaken moet, zal wel het zekerste zyn
een gunstig gedrag aan te houden.

                LUCIANA.

    Ga heen, Dromio; zeg de Bedienden dat zy het Eeten
opbrengen.

                 DROMIO.

    Nu, by myn Roozenkrans! ik wil het kruis maaken; God
zy by ons; wy zyn hier in een Hexenland: wy spreeken met
enkel Bitebaauwen, Monsters en nachtgeesten. wanneer wy
niet doen wat zy hebben willen, dan zullen zy ons den
adem uitzuigen, en ons bruin en blaauw schoppen.
[p. 369]

                LUCIANA.

    Wat babbelt gy daar in u zelve, en antwoord niet?
Dromio, gy Lummel! gy Slak! gy traage Kaerel, gy Gek.

                 DROMIO.

    Ik ben verandert, myn Heer, niet waar?

               ANTIPHOLIS.

    Ik denk dat gy in uw gemoed even als ik gesteld ben.

                 DROMIO.

    Beide aan ziel en ligchaam, myn Heer.

               ANTIPHOLIS.

    Gy hebt uw gewoone gestalte.

                 DROMIO.

    Neen ik ben een Aap.

                LUCIANA.

    Indien gy in iets verandert zyt, zo is  t in een
Ezel.

                 DROMIO.

    Dat is zo, gy bereidt my, en ik honger naar gras.
zekerlyk ben ik een Ezel, anders was het onmoogelyk dat
ik u niet even zo goed kennen zou als gy my.

                ADRIANA.

    Weg daar meê! ik wil ook niet langer een gekkin zyn:
en de vinger in de oogen steeken en weenen, terwyl de
Heer en de knegt met mynen kommer lagchen. Kom, kom myn
Heer, aan  t middagmaal; Dromio, geef intusschen op het
huis acht; ik wil heden, met u myn lieve Man, boven
eeten, en daar zult gy my alle uwe kleine schelmeryën op
biegten. Hoor vriend, indien  er iemant naar uwen Heer
vraagt, zo zeg dat hy buitens huis eet; en laat  er geen
levendig mensch in. Kom Zuster. Dromio, speel uwen rol
als Deurwaarder vooral goed.

               ANTIPHOLIS.

    Ben ik op Aarde, in den Hemel, of in de Helle?
slaapende, of waakende? zinneloos of by
[p. 370] myn verstand? aan deze Menschen bekend, en voor
my zelf onkenbaar? ik wil zeggen wat zy zeggen, en maar
regt uit in dezen Nevel voortwandelen.

                 DROMIO.

    Myn Heer! zou ik toch waarlyk Deurwaarder zyn?

                ADRIANA.

    Zekerlyk. wees voorzichtig van niemant in te laaten.
of ik breek u den hals.

                LUCIANA.

    Kom, kom Antipholis, wy eeten, zonder te vertoeven
reeds, te laat.


      Einde van het Tweede bedryf.

                     Continue

[p. 371]


              DERDE BEDRYF.

             EERSTE TOONEEL.

 Het Tooneel verbeeld de straat voor het
          huis van Antipholis.

   ANTIPHOLIS. van Ephesen, DROMIO van
       Ephesen; ANGELO, BALTHASAR.

               ANTIPHOLIS

    Gy moet my ontschuldigen, myn waarden Heer, Angelo.
myn vrouw is verdrietig wanneer ik niet op de gewoone
tyd naar huis kom. zeg toch, dat ik my by u, in uwe
werkplaatse heb opgehouden, om naar het bearbeiden van
haar halsketen te zien; die gy haar morgen wilt brengen.
Maar, hier is een Schurk, die my in  t gezicht durft
staande houden dat hy my op de Markt heeft aangetroffen,
en dat ik hem daar slaagen gegeeven heb; en duizend Mark
aan goud van hem gevordert, en niets van myn vrouw, noch
van myn Huis wilde weeten. Gy verzoopen Kaerel! wat wilt
gy toch met al uw gezwets?

                 DROMIO.

    Myn Heer, zeg maar wat gy goedvind; ik weet toch wat
ik weet. dat gy my op de Markt geslagen hebt, dat kan ik
met uwe hand bewyzen. was myn vel Perkament, en de
oorvygen die gy my gegeeven hebt, de inkt, zo zoud gy op
uw eigen handschrift zien wat ik denk.

               ANTIPHOLIS.

    Ik denk dat gy een Ezel zyt.

                 DROMIO.

    Zeker, Ja; dat kan men van het onderricht, en de
slaagen die ik gekreegen heb, afleiden. Ik had zekerlyk
ook wel kunnen agter uit slaan, toen men my sloeg; en
was dat geschied, zo zou [p. 372] men voor my in  t
vervolg uit den weg gaan, en zich voor eenen Ezel in
acht neemen.

               ANTIPHOLIS.

    Zyt gy niet welgehumeurd, Heer Balthasar? de Hemel
geeve, dat onze Maaltyd, mynen goeden wille, en de
vreugde myner verwelkoming bewerken mooge!

               BALTHASAR.

    Ik schat uwe lekkere spyzen gering, myn Heer; en uwe
verwelkoming zeer hoog.

               ANTIPHOLIS.

    Ach! waarden Heer Balthasar! in allen gevalle
verandert de vriendschaps welkomst groet, geen enkelen
schotel van Lekkernyen.

               BALTHASAR.

    Een goede maaltyd, myn Heer, is wat gemeen, want
elke Gek kan dezelve geeven.

               ANTIPHOLIS.

    En de welkomst groet is nog gemeener, want zy
bestaat alleen in woorden.

               BALTHASAR.

    Weinig gerechten, en veel goede redenen maaken een
vrolyke Maaltyd.

               ANTIPHOLIS.

    Zekerlyk voor een Gierigen Tractant en een nog
kaariger gast. Maar, wanneer myn Gerechten even zo
slecht zyn, neem dan dezelve echter in vriendschap aan.
Gy zoud wel een beeter Maaltyd kunnen hebben, maar geen
die uw beeter van harten gegund is. Maar zacht! myn deur
is geslooten. Ga heen, Dromio, zeg hen dat zy ons in
laaten.

                 DROMIO.

    Mathilde, Brigitta, Mariane, Cecilia, Katharina,
Susanna.

    DROMIO van Syrakusa, van binnen.

    Vlegel, Rakker, Bengel, Gek, Schaapskop, Kraa- [p.
373] jengezicht! voort, voort, scheerd u weg van de
deur, of zit op den dorpel. welk een verbaasde menigte
Menschen bezweerd gy daar te zaamen; daar  er één van
hen allen, reeds één te veel is? Maak uw weg, van de
Deur af.

          DROMIO. van Ephesen.

    Welk een vleugel is  er toch by ons tot Deurwaarder
aangesteld? Myn Heer, wacht hier op de straat: maak
open!

          DROMIO. van Syrakusa.

    Laat hem heen gaan, van daar hy gekomen is, op dat
zyn voeten niet koud moogen worden.

        ANTIPHOLIS. van Ephesen.

    Wie spreekt daar binnen?  Hola! maak de deur open!

          DROMIO. van Syrakusa.

    Terstond myn Heer; indien gy my maar eerst zeggen
wilt, waarom.

               ANTIPHOLIS.

    Waarom, schurk!  om dat ik van middag eeten wil: ik
heb heden nog niets gegeeten.

          DROMIO. van Syrakusa.

    En zult heden hier in huis ook niets te eeten
krygen. kom op een andermaal eens weder.

               ANTIPHOLIS.

    Wie zyt gy dan, die my in myn eigen huis niet wilt
laaten?

          DROMIO van Syrakusa.

    Uw hedendaagsche Deurwaarder, myn Heer; en myn naam
is Dromio.

           DROMIO van Ephesen.

    ô! Gy Galgenvogel! hebt gy my beiden; mynen naam en
myn ampt ontstoolen! de eene heeft my nooit krediet, en
de andere eene menigte verwytingen verworven.  zyt gy
Dromio?  ik wenschte dat gy heden in den staat van dezen
Dromio geweest waar; gy had dan gaarne uw gezicht tegens
een naam, of uw naam tegens eenen Ezel verruild.
[p. 374]

           LUCIE, van binnen.

    Wat is dat voor een geweld?  wie is daar voor de
Deur!

           DROMIO van Ephesen.

    Laat myn Heer in, Lucie.

                 LUCIE.

    Neen, waarachtig niet; hy komt te laat; zegt dat
uwen Heer nu weder.

           DROMIO van Ephesen.

    ô Hemel! ik moet lagchen! hier hebt gy een
spreekwoord. zal ik myn staf in  t Huis zetten?

                 LUCIE.

    Daar hebt gy een ander: zet hem naar den eisch.

          DROMIO van Syrakusa.

    Indien uw naam Lucie is, Lucie, dan hebt gy hem goed
geantwoord.

               ANTIPHOLIS.

    Hoord gy goede vriend? ik denk toch dat gy my zult
inlaaten!

                 LUCIE.

    Ik dacht het u zo even te vraagen.

          DROMIO van Syrakusa.

    En gy zeide, neen.

           DROMIO van Ephesen.

    Zo, braavo! welgetroffen dat is slag op slag.

               ANTIPHOLIS.

    Gy Lomp gebroedsel, laat my in.

                 LUCIE.

    Kunt gy zeggen om welke redenen?

           DROMIO van Ephesen.

    Klop eens sterk aan de deur, myn Heer.

                 LUCIE.

    Laat hem kloppen, tot het hem zeer doet.

               ANTIPHOLIS.

    Gy zult echter huilen en klaagen, wanneer ik de deur
inslaa.

                 LUCIE.

    Waar toe zal zulks dienen?
[p. 375]

          ADRIANA (van binnen)

    Wie is daar voor de Deur, en maakt zo veel geweld?

          DROMIO van Syrakusa.

    Waarachtig! daar zyn hier kwaade boeven in de Stad.

               ANTIPHOLIS.

    Zyt gy daar Vrouw?  gy had wel eerder kunnen komen.

                ADRIANA.

    Uw Vrouw, Heer Gaauwdief? ga, maak u van de deur
weg.

           DROMIO van Ephesen.

    Indien wy hier maar van daan gingen, myn Heer dan
zouden deeze spitsboeven hun oogmerk bereiken.

                 ANGELO.

    Ik zie wel, myn Heer, hier is noch iets goeds te
eeten, noch eene vriendelyke welkomst. wy zouden het
gaarne beiden gehad hebben.

               BALTHASAR.

    Wy zullen over onzen stryd, wat van beiden het beste
is, nu zekerlyk niets ondervinden.

           DROMIO van Ephesen.

    Gy staat voor de deur, myn Heer; heet elkander hier
buiten maar welkom.

               ANTIPHOLIS.

    Het moet zekerlyk aan den wind liggen, dat wy niet
in de Haven komen.

           DROMIO van Ephesen.

    Dat zou zich laaten zeggen myn Heer, indien uwe
klederen dun waaren. uw Keuken hier in huis is warm, en
gy staat hier buiten in de koude. men zou  er gek over
worden, dat men zo staan moet, en niet weet of men
verraaden of verkogt is.

               ANTIPHOLIS.

    Ga, haal my iets, om daar de deur mede op te
breeken.
[p. 376]

          DROMIO van Syrakusa.

    Onderstaat gy U, om hier wat in stukken* te breeken,
zo zal ik uwen hals ô schurken! op de zelve wys
behandelen.

           DROMIO van Ephesen.

    Men kan doch wel een woord met u breeken; want
woorden zyn slegts wind. Laat het u anders in  t
gezichte breeken, indien gy maar uw rug niet van agteren
breekt.

          DROMIO van Syrakusa.

    Het schynt dat het u aan breuken ontbreekt. Hier uit
gy Lompert!

           DROMIO van Ephesen.

    Hier zyn  er reeds te veel uit, laat my liever hier
in!

          DROMIO van Syrakusa.

    Ja, Ja, wanneer de vogelen geen veeren, en de
visschen geen schubben meer hebben.

               ANTIPHOLIS.

    Nu, dan moet ik inbreeken. ga, haal my een
breekyzer.

               BALTHASAR.

    Heb geduld, myn Heer! begin zulk eene onderneeming
niet. gy zoud uw eigen goeden naam aangrypen, en de
nooit onteerde Eere uwer vrouw in vermoeden brengen.
bedenk eens hoe lang gy de ondervinding van haaren
zedelyken wandel en deugden hebt; haare bekende
zedigheid en zelfs haar gestelden ouderdom
Rechtvaardigen haar, en u, tegens alle vermoedens. Het
zal mogelyk een goed oogmerk hebben, dat gy nu niet
weeten kunt waarom men ditmaal de deur voor u geslooten
houd  twyffel maar niet, myn Heer, zy zal zich daar over
volkomen weeten te rechtvaardigen. volg mynen raad, en
gaat met geduld te rug, en laat ons allen in den Tyger
het Middagmaal houden. gaat dan tegens den Avond alleen
naar huis, en onderzoek dan naar de oorzaak van dit
onverwagte voorval. Indier gy met geweld wilt inbreeken,
[p. 377] het is thans helder dag, en alle Straaten zyn
vol Volk, en dus zult gy eene algemeene Stadsmarkt zien
vergaderen; en dat kon, daar de Waereld alles ten
slimste weet te duiden, uw nog ombevlekte Eere een vlek
doen verkrygen, die  er al uw leven aan hegten kon. want
de Schandvlekken blyven nog by onze nalaatenschap, zy
blyven Eeuwig woonen, waar zy eenmaal bezit genomen
hebben?

               ANTIPHOLIS.

    Gy hebt my overtuigt; ik wil in stilte heen gaan, en
ben voorneemens om my Vrolyk te maaken, hoe weinig
oorzaak ik daar ook toe hebbe. ik ken een vrouwtje dat
zeer aangenaam in de verkeering is; knap en verstandig,
moedwillig en echter aartig. daar zullen wy van middag
Eeten. myn Vrouw heeft thans haare bekenden, maar
waarachtig zonder oorzaak, den voorrang gegeeven; wy
zullen dus heen gaan en by een ander Eeten. ga naar
huis, Angelo, en haal de Keten, zy zal thans wel vaardig
zyn. Breng dezelve maar in  t Steekelzwyn want daar
woond zy. Ik wil die keten aan onze Hospita geeven, al
was het alleen om myn wyf een pots te speelen, maak u
gezwind, Myn waarden Heer. Terwyl ik in myn eigen Huis
niet ingelaaten word, zo moet ik immers zien waar ik een
ander open vind.

                 ANGELO.

    Myn Heer, ik zal u daar binnen  t uur op wagten.

               ANTIPHOLIS.

    Zeer goed. (ter zyden) deze Spotterny zal my geld
kosten.

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━

[p. 378]


           TWEEDE TOONEEL. (*)

Het Tooneel verbeeld een Kamer in  t Huis
       van Antipholis van Ephesen.

    LUCIANA, ANTIPHOLIS van Syrakusa.

                LUCIANA.

    Hoe is het dan mogelyk dat gy zo schielyk hebt
kunnen vergeeten wat de plicht van eenen Echtgenoot is?
zeg my Antipholis, zal dan de Haat reeds in de Jeugd
uwer liefde, de bronnen uwer liefde verdroogen? valt het
gebouw uwer liefde reeds in duigen, daar het naauwlyks
opgericht is? indien gy myn Zuster alleen om haar
vermogen gehuwd hebt, zo bejeegen haar dan ook, ten
minste om haar vermoogens wille, vriendlyker; of bemind
gy ergens iemant anders, zo doet het heimelyk.
Verduisterd uwe valsche Liefde met eene ondoordringbaare
donkerheid. Laat myn Zuster uwe ontrouwheid niet zo
duidelyk in uwe oogen Lezen, en maakt uwe tong tot geen
Redenaar uwer eigen schande. ziet haar vriendelyk aan;
geef haar goede woorden, wees met haar goeden aart
ongetrouw; kleed den Laster gelyk een Huisgenoot der
deugd; neemt eene schoone gestalte aan, schoon het uw
hert niet veelen kan; leer de zonde en het gedrag van
eenen Heiligen; met een woord; wees heimlyk ongetrouw;
wat diend het dat zy zulks weet? welke Dief is zo
eenvoudig dat hy met zyne streeken wil pronken? Het is
een dubbeld ongelyk, wanneer*gy in uwe plichten tegens
haar nalaatig zyt, en het haar uiterlyk in uwe oogen
doet leezen. de schaamte op eene goede wyze geleidt,
heeft ten minsten eenigen roem agter zich; slegte
handelingen worden door slegte Woorden verdubbeld.
overtuig ons arme wyven, die zo ligt te overtuigen zyn,
ten minste, dat gy [p. 379] ons bemind. Hebben anderen
den Arm, zo gun ons toch ten minsten de mouw; wy zyn
toch altoos uw speeltuig waar gy van maaken kunt wat gy
goedvind. kom aan dan Lieve Broeder! troost myn Zuster;
handel vriendelyk met haar; noemt haar uw vrouw. het is
een geoorlooft bedrog; een weinig lichthartig te zyn,
wanneer men door zoete vlyeryen den twist kan huldigen.
ANTIPHOLIS van Syrakusa.
    Aanvallige gebiederesse!  ik weet u geenen anderen
naam te geeven; ook begryp ik niet door welk een
wonderwerk gy den mynen ontdekt hebt  uwe schoonheid, en
deze proef uwes verstands bewyzen beide, dat gy eerder
eene Godheid, dan een aardsch wezen zyt. Leer my,
schoone gestalte hoe ik denken en hoe ik spreeken zal!
verklaar voor myn te grove, aardsche, zwakke, en in
dwaaling geraakte, zinnen, den volkomen en geheimen
inhoud uwer redenen. Waarom bemoeit gy u zo sterk tegens
de zuivere oprechtheid myner ziele; my in een onbekend
Veld om te voeren? zyt gy een Godin? wilt gy my opnieuw
scheppen! zo veranderd my dan, ik onderwerp my aan uwe
macht: maar zo lang ik nog by my zelve ben, weet ik
gewis dat uwe weenende Zuster myne Vrouw niet is, en dat
ik haar geen van alle die plichten schuldig ben, die gy
my inscherpt. veel sterker, veel dierbaarder, wierd ik
tot u getrokken!  o! verg my niet; haal een Zeenimphje,
door uw Toverlied, om my in den traanenvloed uwer Zuster
te verdrinken. Zing voor uw zelf, Sireene; en Ik ben
enkel liefde, spreidt uwe gouden lokken over uwe
zilverenboezem, en ik wil u tot myn bed maaken, en neder
liggen, en op zulk een Roemwaardige Legersteede denken,
als zommigen door den dood verwerven. die op zulk eene
wyze sterft, mag toch de liefde, die ligt is,
verdrinken, wanneer zy zinkt.
[p. 380]

                LUCIANA.

    Hoe!  zyt gy gek, dat gy dus spreekt?

               ANTIPHOLIS.

    Niet gek; maar wel in verwarring geraakt: maar hoe,
weet ik zelf niet.

                LUCIANA.

    De schuld is aan uwe oogen.

               ANTIPHOLIS.

    Wyl zy, ô schoone Zon, uwe straalen zo na
beschouwden.

                LUCIANA.

    Beschouw dat geene wat gy beschouwen moet; dan zal
uw gezicht zich ras weder op klaaren.

               ANTIPHOLIS.

    Het is even zo goed, myn zoete lief, de oogen toe te
sluiten, als in den donkren nacht te zien.

                LUCIANA.

    Waarom noemt gymy, Lief?  noemt myn Zuster zo.

               ANTIPHOLIS.

    Uw Zusters Zuster.

                LUCIANA.

    Dat is myn Zuster.

               ANTIPHOLIS.

    Neen, dat zyt gy zelfs; de beste helft van my! myner
oogen helderste oogen; myns tedren harte, tedren harte:
myn voedsel! myn geluk! en het deel myner aangenaamste
hoope! myn aardschen Hemel en myn eenigsten wensch van
den Hemel!

                LUCIANA.

    Dat alles is myn Zuster, of moet het ten minste zyn.

               ANTIPHOLIS.

    Noem u zelve Zuster, myn Lief, want ik meen u. ik
wil u beminnen en met u myn levenstyd verdryven. gy hebt
noch geen Man; ik noch geen Vrouw? geef my uw hand!

                LUCIANA.

    Ho! ho! zacht, myn Heer. Slegts een weinig [p. 381]
geduld: ik wil eerst myn Zuster haalen om haare
toestemming*te verkrygen.

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━


             DERDE TOONEEL.

   ANTIPHOLIS van Syrakusa, DROMIO van
                Syrakusa.

               ANTIPHOLIS.

    Ho! hola, Dromio, waar loopt gy zo spoedig?

                 DROMIO.

    Kent gy my dan, Myn Heer? ben ik Dromio? ben ik uw
slaaf? ben ik, ik zelf.

               ANTIPHOLIS.

    Gy zyt Dromio, myn Slaaf, en uw zelf.

                 DROMIO.

    Ik ben een Ezel; een wyfs slaave (b) en buiten my
zelve.

               ANTIPHOLIS.

    Welk een wyfs slaave? en hoe buiten uw zelve?

                 DROMIO.

    Zekerlyk. Myn Heer, buiten my zelve. ik behoor een
Vrouwspersoon toe, een die aanspraak op my maakt; die my
over al naarloopt, en my hebben wil.

               ANTIPHOLIS.

    Wat voor aanspraak maakt zy dan op u?

                 DROMIO.

    Wat drommel! Myn Heer, zulk een aanspraak als gy op
uw Paard maaken kunt, want zy wil my als een Beestje
hebben, dat is niet te zeggen dat zy my hebben wil om
dat ik een Beestje ben; maar in  t bizonder, dat zy
juist als een beestelyk schepsel aanspraak op my maakt.


    (b) In  t Engelsch werd met het woordje man
gespeeld, in de tweevoudige beduiding van een Echtgenoot
en een Bediende.


[p. 382]

               ANTIPHOLIS.

    Wie is het dan?

                 DROMIO.

    Een zeer respektabel Persoon, Myn Heer: een Persoon
van welke men niets durft spreeken zonder te zeggen, met
respekt te spreeken. ik maak slegts een gantsch mager
geluk wanneer ik den handel aan ga, en evenwel is het
eene ontzachelyke vette party.

               ANTIPHOLIS.

    Hoe, zo?

                 DROMIO.

    Wat Duivel, Myn Heer, het is de Keukenmeid, en over
al even smeerig. ik wist niet waar zy toe te gebruiken
was, dan tot een Lamp om by haar eigen licht voor haar,
daar van af te loopen. ik staa  er voor in, dat haar
kleeren met het smeer dat  er in is, een, geheelen
Laplandschen winter zouden doorbranden. indien zy tot
aan den Jongsten dag leeft, zal zy zekerlyk een geheelen
week langer branden als de geheele waereld.

               ANTIPHOLIS.

    Hoe ziet zy  er dan uit?

                 DROMIO.

    Zwart, gelyk myne schoenen; maar haar gezicht zelf
is zo rein als iets; en waarlyk zo sterk dat zy zweet
dat men tot over de schoenen in het vet van haar kan
waaden.

               ANTIPHOLIS.

    Dat is een gebrek  t welk het water weder*goed kan
maaken.

                 DROMIO.

    Neen, Myn Heer! het is veel te slim; Noachs
Zondvloed zou niet toerykende zyn.

               ANTIPHOLIS.

    Hoe heet zy dan?

                 DROMIO.

    Nell, Myn Heer  Maar haar naam, en drie vierde (dat
is een El en drie vierde) is nog in ver- [p. 383] re
niet groot genoeg om haar van de eene heup tot den ander
te meeten.

               ANTIPHOLIS.

    Zy is dus tamelyk breet?

                 DROMIO.

    Niet langer van het hoofd tot de voeten, dan, van de
eene heup tot den ander. zy is rond gelyk een Aardkloot;
ik wil Landen op haar ontdekken.

               ANTIPHOLIS.

    Waar zoud gy by voorbeeld Irland vinden?

                 DROMIO.

    ô Myn Heer! op haare Lendenen. ik ontdekte het aan
de Moerassen.

               ANTIPHOLIS.

    Waar Schotland?

                 DROMIO.

    Ik ontdekte het aan de onvruchtbaarheid; juist op
haar vlakke hand.

               ANTIPHOLIS.

    Waar Vrankryk?

                 DROMIO.

    Op haar voorhoofd; gewapend en rugwaards gekeerd, en
tegens haar hair te velde trekkende. (i)

               ANTIPHOLIS.

    Waar Engeland?

                 DROMIO.

    Ik zocht naar de krytbergen, maar ik kon  er geen
spoor van vinden; ik geloof intusschen dat het op haar
kin lag, wegens den zoute vloed die tusschen dat Land en
Vrankryk vlood.


    (i) Wederom eene Zinspeeling op de venus ziekte,
door een gewaapend voorhoofd of sterne, verstaat hy zulk
een, dat met uitgewasschen builen bedekt is; en het geen
rugwaards gekeerd is, is van het hair te verstaan.     
      JOHNSON.


[p. 384]

               ANTIPHOLIS.

    Waar Spanjen?

                 DROMIO.

    Waarachtig dat zogt ik niet; maar ik rook het zeer
sterk aan haaren adem.

               ANTIPHOLIS.

    Waar America? waar de beide Indien?

                 DROMIO.

    ô Myn Heer! op haar neus, die rondsomme met Robynen,
Karbonkels en Saphiren opgeschikt is; welke haar ryk
aanziën tegens den heeten Adem van Spangjen neigen, het
geen geheele vlooten van Fregatten en Scheepen uitzond
om in haar neus met ballast gelaaden te worden.

               ANTIPHOLIS.

    Waar lag Holland? waar de Nederlanden?

                 DROMIO.

    ô Myn Heer! zo diep van onderen heb ik niet gezogt.
kort en goed; deze Hex of Toveres maakte aanspraak op
my; noemde my Dromio; zwoer dat ik met haar gehuwd was;
zeide my welke geheime merktekenen ik aan myn lichaam
had: gelyk de vlekken op myne schouder; de wel aan mynen
hals; de groote vlek aan myn linker arm, zo dat ik vol
schrikken daar van afliep; terwyl ik wel zag dat zy een
Hex moest zyn. ik geloof waarlyk, indien myn borst niet
met het schild des geloofs (k) en myn hart met staal was
gewaapend, dat zy my in een Hond of een Zwyn zou
verandert hebben; om my in haar keuken het gebraad te
laaten keeren.

               ANTIPHOLIS.

    Ga, zo ras gy kunt; loop aan de Reê, en zo  er


    (k) Dit ziet op het gemeene bygeloof, dat  er niets
in staat is, de Tooverkunste eener Hex, om naamelik
menschen in dieren te hervormen, tegenstand te doen, dan
een sterker geloof.            WARBURTON.


[p. 385]
ergens een wind van den Oever afwaait, zo wil ik geen
nacht meer in deze Stad doorbrengen. Indien  er ergens
een Schip gereed is om af te vaaren, zo komt op de
Markt, ik zal daar op en af gaan, tot gy wederkomt:
wanneer ons iedereen ken, en wy kennen niemant, dan is
het, denk ik, tyd, om op te kraamen, en ons voort te
maaken.

                 DROMIO.

    Gelyk iemant voor eenen Beer loopt om zyn leven te
redden, zo vliede ik voor haar, die myn Vrouw wil zyn.
VIERDE TOONEEL.

ANTIPHOLIS van Syrakusa. alleen.
    Het is uitgemaakt, dat hier geen Menschen dan enkel
Toverhexen woonen, en daarom is  t hoog tyd, dat ik my
van hier maak. het smert my tot in de Ziel dat zy myn
Vrouw wil zyn, die my als haar Man aanspreekt; maar haar
schoone en lieve Zuster heeft zulk een aangenaam en
onwederstaanlyk wezen, en zulk een betooverenden omgang,
dat zy my byna tot een Verrader van my zelve gemaakt
hadt. Maar, zo ik my niet in het ongeluk wil storten, zo
moet ik myne ooren tegens het gezang van deze Syreene
toestoppen.
VYFDE TOONEEL.

ANGELO met een gouden Keten. ANTIPHOLIS van Syrakusa.

                 ANGELO.

    Myn Heer, Antipholis.....

               ANTIPHOLIS.

    Ja, zo heet ik.
[p. 386]

                 ANGELO.

    Dat weet ik wel, Myn Heer. Zie, hier is de keten. ik
meende dat ik U in  t Steekelzwyn zou aantreffen. ik
moest zo lang uitblyven, terwyl de keten nog niet klaar
was.

               ANTIPHOLIS.

    Wat zal ik daar meê doen?

                 ANGELO.

    Wat gy wilt Myn Heer; ik heb denzelven voor U
gemaakt.

               ANTIPHOLIS.

    Voor my gemaakt, Myn Heer? ik heb hem toch niet
besteld.

                 ANGELO.

    Niet ééns of tweemaal, maar wel twintigmaal hebt gy
hem besteld. Ga naar huis en verheug  er uw Vrouw mede;
ik zal van avond wel by u komen, en  er het geld voor
haalen.

               ANTIPHOLIS.

    Ik bid U Myn Heer; neem dat geld liever thans aan;
gy mogt anders geld noch keten wederzien.

                 ANGELO.

    Gy gelieft thans te spotten, Myn Heer. vaar wel.

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━


             ZESDE TOONEEL.

          ANTIPHOLIS. (alleen.)

    Ik weet niet wat ik hier van denken zal; maar dat
weet ik evenwel, dat  er niemant zo eenvoudig zou zyn om
zulk een schoone Keten te weigeren, wanneer men hem
dezelve aanbood. Ik zie wel, dat men hier geen groote
kunst behoeft te gebruiken, om te kunnen leven, daar
zulke kostbaare geschenken ons op de straat in de handen
loopen. Ik zal naar de Markt gaan en Dromio opwagten, en
zo  er ergens een Schip afvaart, stap ik  er op en daar
mede voort!


       Einde van het Derde Bedryf.

                     Continue

[p. 387]


             VIERDE BEDRYF.

             EERSTE TOONEEL.

    Het Tooneel verbeeld een Straat.

       Een KOOPMAN, ANGELO, , een
            GERECHTSDIENAAR.

                KOOPMAN.

    Gy weet, dat die zomma reeds omtrend Pinxster
vervallen was, en ik heb U zedert niet veel ontrust. ik
zou het thans ook niet doen, indien ik geene reize naar
Persien voor had, en daar geld moest gebruiken. Stel my
dus op deze plaats te vreeden, of hier is een
Gerechtsdienaar, die zich van U verzekeren zal.

                 ANGELO.

    Een gelyke somma, als gy van my te vorderen hebt, is
Antipholis my schuldig wegens een gouden keten, die ik
hem een oogenblik voor dat ik U aangetroffen heb,
bezorgt hebbe. dezen Avond om vyf uuren zal ik het geld
daar voor ontvangen. wees dus zo goed en gaat met my
naar zyn huis, daar wil ik U met dankerkentenisse
betaalen.

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━


             TWEEDE TOONEEL.

   ANTIPHOLIS van Ephesen, DROMIO van
Ephesen, komende uit het Huis van JULIA,
              de voorigen.

            GERECHTSDIENAAR.

    Gy kunt de moeite wel uitwinnen, want hy komt daar
zelf.
ANTIPHOLIS tegen DROMIO.
    Terwyl ik naar den Goudsmit gaa, moet gy een braaf
stuk koord gaan koopen, dat zal ik onder myn Vrouw en
haar genooten uitdeelen, om [p. 388] dat zy my heden
niet in huis hebben willen laaten. Maar zagt!  daar zie
ik den Goudsmit zelve. Ga heen, en koop den strik en
breng hem mede naar huis.

                 DROMIO.

    Ik koop een Jaarlyks inkomen van duizend pond; ik
koop een Strik. (hy vertrekt.)
ANTIPHOLIS, tegen ANGELO.
    Hy word waarachtig schoon geholpen, die zich op U
verlaat! gy beloofde by my te komen, en de keten te
brengen; maar daar kwam noch keten noch Goudsmit.
Mogelyk dacht gy dat onze Vriendschap te lang zou
duuren, wanneer zy met een keten te saamen gebonden
wierd, en daarom kwaamt gy niet.

                 ANGELO.

    Met verlof uwer vrolyke Luimen, waar in gy U thans
bevindt: hier is de notitie, hoe veel uw keten op de
uiterste Caraat weegt. het Goud is zeer fyn, en de
arbeid zeer moeilyk. Het een met het ander beloopt drie
Ducaten meer, dan ik dezen Heer schuldig ben. Heb dus de
goedheid ons heden te helpen, hy moet over Zee reizen,
en wagt alleen op U.

               ANTIPHOLIS.

    Ik heb zo veel Contant geld niet by my, boven dien
heb ik eenige bezigheden in de Stad. Hoor eens, myn
waarde Heer! gaat met dien vreemden Heer naar myn huis:
neem de Keten met U, en zeg aan myn Vrouw, dat zy
dezelve in betaaling neemt en U voldoet. Mogelyk ben ik
even zo ras weder daar als gy

                 ANGELO.

    Zult gy dan de Keten zelfs brengen?

               ANTIPHOLIS.

    Neen zeker niet; bezorg hem zelfs maar, ik zou
mogelyk niet vroeg genoeg komen.

                 ANGELO.

    Zeer goed, Myn Heer! hebt gy dan de Keten by U?
[p. 389]

               ANTIPHOLIS.

    Ik heb hem niet, maar ik denk dat gy hem hebt; want
zonder dat zoud gy zonder geld weder naar huis moeten.

                 ANGELO.

    In ernst, Myn Heer; geef my de Keten; ik verzoek U
daarom. Wind en Vloed wagten op dezen Heer, en het is
reeds slegt genoeg, dat ik hem hier zo lang opgehouden
heb.

               ANTIPHOLIS.

    Myn goeden Heer, gy wilt U denkelyk door deze
Schertzery ontschuldigen, dat gy uw woord niet gehouden
hebt, en vergeeten hebt in  t Steekelzwyn te komen. Ik
had U daar over moeten berispen; maar gy maakt het gelyk
de booze Wyven; wanneer zy kyven verdiend hebben, zo
beginnen zy het eerste te grommen.

                KOOPMAN.

    De tyd is kostbaar, ik bid U Myn Heer, besluit deze
zaak.

                 ANGELO.

    Gy hoord zelfs hoe hy het met my maakt; de
keten......

               ANTIPHOLIS.

    Breng die aan myn Vrouw, zeg ik immers, en laat zy U
het geld geeven.

                 ANGELO.

    Kom, kom; gy weet immers dat ik hem U daar strak
gegeeven heb. Zend dus intusschen die keten naar huis,
of geef my een merkteken mede, waar op uw Vrouw my
betaalen kan.

               ANTIPHOLIS.

    Foei, Myn Heer! gy dryft de spotterny te ver. Nu
afgedaan met de Keten. bewys my zulks.

                KOOPMAN.

    Myne bezigheden kunnen deze spotterny niet
verdraagen. Verklaar my, Myn Heer, of gy er goed voor
staat, of niet: wilt gy niet, dan zal ik U aan den
Gerechtsdienaar overlaaten.
[p. 390]

               ANTIPHOLIS.

    Ik  er goed voor staan!  waar zou ik goed voor
staan?

                 ANGELO.

    Voor het geld dat gy my voor de Keten schuldig zyt.

               ANTIPHOLIS.

    Ik ben U niet eerder geld schuldig, voor dat ik de
Keten heb.

                 ANGELO.

    Gy weet dat ik dezelve U voor een half uur gegeeven
heb.

               ANTIPHOLIS.

    Gy hebt my niets gegeeven: gy doet my onrecht
wanneer gy zulks zegt.

                 ANGELO.

    Gy doet my nog grooter onrecht, wanneer gy zulks
liegt: bedenkt gy niet dat myn geheel Crediet daar op
rust.

                KOOPMAN.

    Welaan, Gerechtsdienaar, neem hem op myn bevel in
bewaaring.

            GERECHTSDIENAAR.

    Ik doe het, en beveel U hier mede, in den naam van
den Hertog om met my te gaan.

                 ANGELO.

    Dit is eene aangryping myner Eere. nog eens betaal
dat geld voor my, of ik verzeeker my van Uw Persoon,
door dezen Gerechtsdienaar.

               ANTIPHOLIS.

    Ik zou voor iets betaalen dat ik nooit ontvangen
heb?  Laat my in bewaaring neemen, gek Mensch, indien gy
hart hebt.

            GERECHTSDIENAAR.

    Ik arresteere U, Myn Heer! gy hebt gehoord dat men
het van my begeerd.

               ANTIPHOLIS.

    Ik onderwerp my aan U, tot ik Borgtocht stelle.
[p. 391] Maar gy, goede Vriend, zult my deze spotterny
ten duursten betaalen; zelfs zo, dat al het geld in uwe
Kassen niet toereikende zal zyn.

                 ANGELO.

    ô! Myn Heer, ik zal noch wel recht in Ephesen
vinden, en zelfs tot uwe uiterste Schande; daar twyffel
ik niet aan.

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━


             DERDE TOONEEL.

    DROMIO van Syrakusa, de voorigen.

                 DROMIO.

    Myn Heer! daar is een Schip van Epidamnum, dat
slegts zo lang wagt tot den Schipper aan boord komt, en
dan terstond afzeild. Ik heb onze Pakken reeds aan boord
gebragt, en Olie en Balzem en Aquavita gekogt. Het Schip
is volkomen Zeilvaardig; daar waait een goeden wind van
 t Land af, en men wagt nu alleen nog maar op den
Schipper en op U,

               ANTIPHOLIS.

    Wat Drommel! word gy dol? gy dom Schepzel! wat voor
een Schip van Epidamnum wagt op my?

                 DROMIO.

    Een Schip, dat gy my hebt doen opzoeken, om onze
overvaart te bespreeken.

               ANTIPHOLIS.

    Gy dronken Schurk! ik zond U om een strik, en zeide
waar ik hem toe gebruiken wilde.

                 DROMIO.

    Ik weet van geen strik, Myn Heer! gy stuurde my naar
de Reê om een Schip te zoeken.

               ANTIPHOLIS.

    Ik wil op een andere tyd hier over spreeken; en uwe
ooren beter doen opmerken wat ik zeg. Loop nu spoedig
naar Adriana, gy Lompert, geef haar dees Sleutel! en zeg
haar, dat zy in de Lessenaar die met een [p. 392]
Turksch Tapyt overtrokken is, een Zak met Ducaten zal
vinden, deeze moet zy my bezorgen. Zeg haar, dat ik op
de straat in verzekering ben genomen, en my daar mede
moet los koopen. Pak U weg, Slaaf: ga.  Kom aan,
Gerechtsdienaar, naar de Gevankenisse tot het geld komt.

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━


             VIERDE TOONEEL.

       DROMIO van Syrakusa alleen.

    Naar Adriana?  dat is, Ja, daar wy dezen middag
gegeeten hebben, en daar Dowsebel my overtuigen wilde,
dat ik haar Man moest zyn. Ik denk dat zy veels te dik
is, dan dat wy op elkander passen zoude. Intusschen moet
ik toch gaan, hoe ongaarne ik zulks ook doe; want
Bedienden moeten hun Heers bevelen volbrengen.

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━


           VYFDE TOONEEL (*).

    Het Tooneel verbeeld het Huis van
         Antipholis te Ephesen.

            ADRIANA, LUCIANA.

                ADRIANA.

    Ach! Luciana! sprak hy zo met U? zaagt gy het
waarlyk in zyne oogen, dat het ernst met hem was? zag hy
 er rood of bleek uit? verdrietig, of wel gehumeurd?
welke opmerkingen maakten gy over de Meteore (l) van zyn
herte die in zyn gezicht kampten?


    (l) Eene Zinspeeling op de Meteore in de Lucht,
welke eene Slagordening en den aanval van een Krygsheir
schynen voor te stellen. Hy vergelykt daar anders de
Burgerlyke Oproeren mede.         WARBURTON.


[p. 393]

                LUCIANA.

    Voor eerst loogchende hy, dat gy eenig recht op hem
had.

                ADRIANA.

    Hy denkt, hy laat my geen recht verwerven, en zo
veel te meer verachting verdiend hy.

                LUCIANA.

    Daar na zwoer hy, dat hy hier vreemd was.

                ADRIANA.

    En zwoer de Waarheid; terwyl hy daar door terstond
Meineedig wierd.

                LUCIANA.

    En daar voor nam ik uw Party.

                ADRIANA.

    En wat zei hy daar van?

                LUCIANA.

    Hy bad my om de liefde die ik voor u zogt te
verwerven.

                ADRIANA.

    Door welke overredingen zogt hy dan uwe liefde te
verkrygen?

                LUCIANA.

    Door woorden, die by eerlyke oogmerken, mogelyk
indruk zouden gemaakt hebben. Hy prees eerst myne
schoonheid; daar na, myne wyze van spreeken.

                ADRIANA.

    Sprak gy dan Vriendelyk met hem?

                LUCIANA.

    Wees doch gerust, wat ik uw bidden mag.

                ADRIANA.

    Ik kan, en wil niet meer gerust zyn; ik wil ten
minsten myn tong den vryen teugel laaten. Hy is
ongesteld, krombeenig, oud en koud, haatlyk, een
wanschepsel, lasterzuchtig, onzedig, grommig, grof en
onaartig; een Misgeboorte aan Lyf en Ziel, en van gemoed
nog haatelyker.
[p. 394]

                LUCIANA.

    Waarom zoud gy dan over zulk een Minnenydig zyn? men
beweend het verlies van het kwaade nooit, wanneer men
het reeds verlooren heeft.

                ADRIANA.

    Ach! ik acht hem toch beter dan ik hem beschryf. En
evenwel wenschte ik, dat de oogen van andere Lieden hem
nog haatelyker vinden mogten; want de Kieviet schreeuwt
van zyn nest, weg! weg! Myn hart bid voor hem schoon
myne tong hem ter zelver tyd vervloekt.

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━


             ZESDE TOONEEL.

    DROMIO van Syrakusa, de Voorige.

                 DROMIO.

    Spoedig! Spoedig!  de Lessenaar  de beurt  haastig
lieve Mevrouw!

                LUCIANA.

    Waarom zyt gy dan zo buiten adem?

                 DROMIO.

    Om dat ik sterk geloopen heb?

                ADRIANA.

    Waar is uw Heer, Dromio?  is hy wel?

                 DROMIO.

    Neen, hy is in een Tartarlimbus, die nog erger is
dan de Hel zelve, Een Duivel, in een altoos duurende
Rok, heeft hem in zyn geweld: een Kaerel wiens hart met
staal toegeknoopt is: een booze Vyand, een onbarmhartige
Furie! een Wolf.... neen, nog wel wat slimmer. een
Kaerel van onderen tot boven in Buffels leder; een
Ruggenvriend; een Schouderklopper; een Kaerel die de
toegang der Straten; der reden, en der enge treden
bezet: een waare spoorhond! (m) een


    (m) In  t Engelsch: A hound that runs counter, [p.
395n] and yet draws dry-foot well; dat is woordelyk, een
Hond, die loopt dwaalen, en echter op het spoor komt. de
geheele Spotterny ligt in de dubbelzinnigheid van het
woord counter,  t welke ook de naam eener gevankenisse
te Londen is. Zekerlyk stemt deze Zinspeeling met het
Tooneel der Handeling niet over een; maar dat mag den
Dichter verantwoorden....            JOHNSON.


[p. 395]
Kaerel die nog eer dan het Jongste gericht komt, en de
arme zielen ter Helle voert (n).

                ADRIANA.

    Maak het kort; wat is de reden?

                 DROMIO.

    Ik weet niet wat de reden is, maar dat weet ik, dat
hy gebonden is, en in de gevankenisse. (o)

                ADRIANA.

    Hoe! in de Gevankenisse?  zeg my eens op wiens
aanklaaging.

                 DROMIO.

    Ik weet niet op wiens aanklaaging hy gebonden is;
maar dat weet ik, dat de Kaerel in Buffels leer gekleed
is, die hem naar de gevankenis nam. wilt gy hem geen
Losgeld toezenden? het geld is in zyn Lesenaar.

                ADRIANA.

    Ga heen Zuster, en haalt het. (Luciana vertrekt) dat
is toch wonderlyk, dat hy schulden heeft daar


    (n) Een Duister vertrek in een der Oude Engelsche
Gevankenissen word de HEL genaamd: het komt in een oud
Gedicht, The Counterrat van 1658 voor....           
STEEVENS.
    (o) In  t Engelsch, was he arrested on a BOND, of
volgens de oude Spelling on a BAND, het geen, zo als
STEEVENS aanmerkt, met bond één is. beide beduidt in de
eigenlyke betekenisse, een band, en in de figuurlyke,
eene Ondertekening, of Borgschap.            ESCHENBURG.


[p. 396]
ik niets van weet:  zeg my; waarom heeft men hem dan
gezet?  was het een verband van Borgschap......?

                 DROMIO.

    ô Neen, geen band, het was wel sterker; het was een
Keten. hoort gy dezelve dan niet klinken?

                ADRIANA.

    Wat?  de Keten?

                 DROMIO.

    Neen, neen, de Klok. het is tyd dat ik ga. het was
twee toen ik van hem ging, en nu slaat de klok één.

                ADRIANA.

    Dat heb ik toch nooit gehoord, dat de uuren te rug
gaan.

                 DROMIO.

    ô Ja. Wanneer een uur een Gerechtsdienaar ontmoet,
dan loopt het van schrik te rug.

                ADRIANA.

    Als of de tyd Schulden hadt!  hoe allerliefst
redeneert gy!  

                 DROMIO.

    De tyd is een waarachtige Bankroetier, en is de
goede gelegenheid meer schuldig, als hy aan vermogen
heeft. Hy is een Dief boven anderen. weet gy niet dat
men pleeg te zeggen, de tyd steeld zich by den nacht, en
by den dag van ons weg? indien dan de tyd Schuldig en
Diefachtig is, en een Gerichtsdienaar ontmoet; heeft hy
dan geen oorzaak om alle dagen een uur om te keeren?
        (Luciana komt te rug.)

                ADRIANA.

    Ga Dromio. hier is het geld, draag het weg, en breng
dan Uw Heer terstond naar huis.  Kom Zuster, ik ben
geheel afgemat van Gedachten, die my dan ontrusten, en
dan weder troosten.
[p. 397]
ZEVENDE TOONEEL. (*)

Het Tooneel verbeeld een Straat.
ANTIPHOLIS. van Syrakusa, daar na DROMIO. van Syrakusa.
ANTIPHOLIS. (alleen.)
    Ik ontmoet hier geen Mensch op de Straat, die my
niet en groet, als of ik reeds lang met hem bekend ben;
en ieder een noemt my by mynen naam. eenige bieden my
geld aan, andere drinken my toe; andere bedanken my voor
beweezene Vriendschap; en andere bieden my hunne
goederen te koop aan. dit oogenblik nog riep my een
Snyder in zynen Winkel, en wees my een Zyden Stof die hy
voor my gekogt had, en waar toe hy de maat van my nam.
het kan niet anders zyn, het bestaat hier alles in enkel
inbeeldingen; en daar woonen hier niet dan enkel
Laplandsche Tooveraars.

                 DROMIO.

    Myn Heer! Zie hier het geld dat ik haalen moest,  
Hoe!  Zyt gy het evenbeeld des ouden nieuw gekleeden
Adams? (p) weder ontkomen?

               ANTIPHOLIS.

    Wat is dat voor geld? en welk eenen Adam bedoeld gy?

                 DROMIO.

    Niet die Adam welke het Paradys behoede; maar in  t
bizonder die Adam, die de Gevankenis be-


    (p) ADAM was voor den Val naakend, en behield na den
Val een kleed van Vellen, gevolgelyk was hy toen nieuw
gekleed. de Gerechtsdienaars droegen in vroeger tyden op
gelyke wyze, Rokken van Buffels, of van kalfsvel, gelyk
de Autheur het naderhand noemt. Zie daar eene
Verklaaring van deze Zinspeeling.volgens           
THEOBALD.


[p. 398]
hoede; hem die in het vel van het Kalf gaat, dat voor
den verlooren Zoon geslacht wierd: hem, die als een
boozen Engel naar beneeden sloop, om U uwe Vryheid te
ontneemen.

               ANTIPHOLIS.

    Ik verstaa U niet!

                 DROMIO.

    Niet?  de Zaak is toch zeer duidelyk. die Kaerel die
daar heen ging gelyk een basvedel, in een leêren
overrok: die Kaerel, Heer, die de Lieden, wanneer zy
moede zyn, ter ruste brengt. (q) die Kaerel, Myn Heer,
die zich over de arme Menschen ontfermd, en haar een
duurzaame dragt geeft. Hy die zich gereed maakt om met
zyn Paternoster, meer uit te richten dan met de grootste
Vegtknodse.

               ANTIPHOLIS.

    Ha! gy meend den Gerechtsdienaar!  Steld die gekheid
ter zyden, en zeg my maar, of  er dezen Avond een Schip
afvaart? Kunnen wy vertrekken?

                 DROMIO.

    ô! Myn Heer, ik heb U reeds voor één uur gezegt, dat
het Schip, Expedition genaamt, dezen avond uitloopt;
maar toen hinderde U de Gerechtsdienaar, en gy moest U
met het Vaartuig, Afschuwlyk genaamt, vergenoegen. hier
zyn de Engelen, die ik U haalen moest om U te bevryden.

               ANTIPHOLIS.

    De Kaerel is geheel verward; en ik ben het ook; wy
wandelen hier enkel als geblinde Lieden rond. een goede
Geest moge ons gelukkig weder van hier brengen.


    (q) And rests them, een woordspeeling met to rest,
in rust brengen en to arrest, in verzekering neemen.


[p. 399]
AGTSTE TOONEEL.

JULIA,, de Voorigen.

                 JULIA.

    Welkom, Welkom! Myn Heer Antipholis; ik zie, gy hebt
eindelyk den Goudsmit gevonden: is dat de Keten die gy
my heden belooft hebt?

               ANTIPHOLIS.

    Te rug, Satan!  verzoek my niet, zeg ik U!

                 DROMIO.

    Myn Heer, is dit Vrouwspersoon den Satan?

               ANTIPHOLIS.

    Neen, zy is nog iets slimmer; zy is des Duivels
Grootmoeder, in de gestalte van een ligt Vrouwmensch.
dus geeft de Hemel ons hier het licht; want daar staat
geschreeven, dat de Duivels de Menschen verschynen, in
de gestalte van de Engelen des lichts. licht is eene
werking des Vuurs, en Vuur brandt, derhalven branden de
ligte Vrouws persoonen, dus wagt U, om haar te na te
komen. (r)

                 JULIA.

    Uw Bediende, en gy, zyt ontzagchlyk Spotziek. Myn
Heer. wilt gy met my gaan? willen wy hier van avond
saamen Eeten?

                 DROMIO.

    Myn Heer! indien gy leepelspyze verwagt, zo besteld
voor al een lange leepel.


    (r) Men heeft in t Hollands de Engelsche
Woordspeeling van light kunnen behouden; dewyl ligt en
licht hier ook eene Woordspeeling is. door een ligt
Vrouwspersoon, verstaat men ook hier een Hoer door, dus
de Verklaaring van WIELAND door ESCHENBURG. aangevoerd,
niet behoeft.            VERTAALER.


[p. 400]

               ANTIPHOLIS.

    Waarom dat, Dromio?

                 DROMIO.

    Wat Drommel, Hy moet wel een lange leepel hebben,
die met de Duivel zal eeten.

               ANTIPHOLIS.

    Te rug, booze Vyand!  wat praat gy my van
Avondeeten? gy zyt een Hex, gelyk gy allen zyt. ik
bezweere U, laat af, en gaat uwen weg!

                 JULIA.

    Geef dan eerst mynen ring weder, die gy my by het
eeten hebt afgenomen; of geef my de Keten die gy my
belooft hebt; dan zal ik gaan, en U niet verder
ontrusten.

                 DROMIO.

    Andere Duivels verlangen slegts naar kleinigheden;
een afgesneeden Nagel, een Stroohalm; een hairtje; een
droppel bloeds; een speld; een noot, of een Kersensteen;
maar deze is zo vervloekt gierig, dat zy niets minder
dan een Keten wil hebben. Myn Heer, wees hier op uw
hoede, want zo gy het deedt, dan zou deze Duivel zyn
Keten schudden en ons daar meê verschrikken.

                 JULIA.

    Ik bid U Myn Heer, geef my mynen ring, of myne
Keten. Ik hoop niet, dat gy my wilt bedriegen.

               ANTIPHOLIS.

    Maak U voort, Hex!  Kom Dromio, wy zullen gaan.

                 DROMIO.

    Vlieg voor den hoogmoed, zegt de Pauw, wilt gy wys
worden, Mevrouw.
[p. 401]
NEGENDE TOONEEL.

JULIA (alleen.)
    Antipholis is zekerlyk gek geworden; anders zou hy
zich nooit zo gedraagen. Hy heeft van my een Ring die
veertig Ducaten waardig is; hy beloofde my een keten
voor den Ring, en nu ontzegt hy het beide, nog eene
andere omstandigheid, die my doet gelooven dat hy gek
is, is een geklyk geval dat hy dezen Middag aan Tafel
vertelde, namelyk, dat men zyn eigen Huisdeur voor hem
geslooten hadt. Doch mogelyk heeft het zyn Vrouw gedaan,
om dat zy reeds weet, wanneer hy zyne aanvallen van
dolheid krygt. Heden wil ik naar zyn Huis gaan, en zyn
Vrouw vertellen, dat hy zich zo even, toen hy zyn dolle
uuren hadt, in myn huis is ingedrongen; en met geweld
myn ring heeft genoomen. dit dunkt my is wel het
zekerste; want veertig Ducaaten te verliezen, was toch
te veel in eene reis.
TIENDE TOONEEL.

Het Tooneel verbeeld een Straat.
ANTIPHOLIS van Ephesen, de SIPIER, daarna DROMIO van
Ephesen.

               ANTIPHOLIS.

    Vrees niets, goede Vriend; ik wil niet vertrekken;
ik wil U, eer ik U verlaat, zo veel geld ten onderpand
geeven als die somma bedraagt, om welke ik by u in
bewaaring ben. Myn Vrouw is heden niet wel gehumeurd, zy
zal myn bediende niet vertrouwd hebben. Ik verzeker U,
dat het een donderslag voor haar zyn zal, wanneer zy
hoord dat ik in Ephesen gevangen ben. (Dromio van
Ephesen komt [p. 402] met een Koord.)     Daar komt myn
Bediende, hy zal dat geld wel brengen. Nu Vriend, hebt
gy het geen, waar toe ik U afgezonden heb?

                 DROMIO.

    Hier is iets dat hen allen betaalen zal; daar sta ik
voor in.

               ANTIPHOLIS.

    Maar waar is het geld?

                 DROMIO.

    Ei, Myn Heer! dat gaf ik voor het koord uit.

               ANTIPHOLIS.

    Tot welk een einde zond ik U dan naar huis?

                 DROMIO.

    Ten einde van het Touw, Myn Heer, en tot dat einde
kom ik weder hier.

               ANTIPHOLIS.

    En tot dat einde zal ik U verwelkomen. (hy slaat hem
).

            GERECHTSDIENAAR.

    Heb doch geduld met hem, myn waarden Heer.

                 DROMIO.

    Het komt my waarachtig eer toe, om geduld te hebben,
want ik ben in de droefheid vervallen.

            GERECHTSDIENAAR.

    Houd toch uw Bek, Vriend.

                 DROMIO.

    Zeg hem eerder, dat hy zyne handen houd.

               ANTIPHOLIS.

    Gy onwaardige, ongevoelige Schurk!

                 DROMIO.

    Myn Heer, ik wenschte ongevoelig te zyn, dan zou ik
uwe Slaagen niet voelen.

               ANTIPHOLIS.

    Gy zyt niet aandoenlyk dan voor Slaagen, gelyk alle
Ezels.

                 DROMIO.

    Dat ik een Ezel ben, is waar; want dat kan ik met
myne lange ooren bewyzen.  Ik heb hem
[p. 403] van het uur myner geboorte af tot nu toe
gediend, en heb voor alle myne diensten nog niets van
hem ontvangen, dan oorvygen. Wanneer ik koud ben, dan
warmt hy my met slaagen: wanneer ik warm ben dan
verkoeld hy my met slaagen; ik word daar meê opgewekt
wanneer ik slaap; ik word daar mede opgericht wanneer ik
zit; ik word daar mede de deur uitgejaagt wanneer ik
uitgaa; ik word daar mede verwellekoomt, wanneer ik
weder naar huis kom: ik draag de slaagen op myne
Schouderen, gelyk een Bedelaarster haar kind; en ik
verwagt, dat wanneer hy my lam geslaagen heeft, dat ik
dan nog van huis tot huis daar mede zal moeten gaan
bedelen.
ELFDE TOONEEL.

ADRIANA, LUCIANA, JULIA, Doctor PINCH, de voorigen.

         ANTIPHOLIS van Ephesen.

    Kom, gaa met my, ik zie daar myn Vrouw komen.

                 DROMIO.

    Vrouw, Vrouw, respice finem; bedenk toch het einde,
of liever, laat u gelyk van de Papegaaien raaden, om het
einde des striks te vermyden. (s)

               ANTIPHOLIS.

    Moet gy dan altoos babbelen. (Hy slaat Dromio).

                 JULIA.

    Nu, wat zegt gy, is uw Man nu niet dol.


    (s) Men leerde de Papegaaien diergelyke
Waarschouwingen, die zy de voorbygaande toeriepen; en
hunne verstandige bezitters pleegen dan te zeggen, wees
voorzichtig, Myn Heer, myn Papegaai is een Propheet.   
        WARBURTON.


[p. 404]

                ADRIANA.

    Ik kan  er niet meer aan twyffelen, daar hy zo wild
is. Lieve Doctor PINCH, gy zyt een Bezweerder; geef hem
zyn Verstand weder, en vordert daar voor van my, wat gy
begeerd.

                LUCIANA.

    ô Hemel! hoe vuurig en wild ziet hy in  t rond!

                 JULIA.

    Zie maar eens, hoe hy beeft van woede!
PINCH.
    Geef my uw hand, ik moet uw Pols eens voelen.
ANTIPHOLIS. (hem een Oorvyg gevende.)
    Daar is myn hand; ik moet uw oor eens voelen,
PINCH.
    Ik bezweer U, Zatan, die dezen Man bezit; by alle
Heiligen des Hemels bezweer ik U, op myn heilig gebed
uittevaaren; en op het spoedigste naar het Ryk der
dusternisse te rug te keeren!

               ANTIPHOLIS.

    Zwyg, gy onzinnige Hexenmeester! ik ben niet
bezeten.

                ADRIANA.

    ô Beliefde God, dat gy het niet was! arme en
ontruste Man!
ANTIPHOLIS. (tegen Adriana.)
    Nu Schatje, nu; zyn dat uw bedryven? Was het deze
Kaerel, met zyn Saffraan geel gezicht, die heden in myn
Huis met uw popte, en zich vrolyk maakte, terwyl de deur
op eene schandelyke wyze voor my geslooten was, en het
ingaan in myn eigen huis met geweld gekeerd wierd?

                ADRIANA.

    ô Myn lieve Man! God weet dat gy dezen middag t huis
gegeeten hebt. ach! waart gy daar maar gebleven, en had
gy U zo openlyk op straat niet in een kwaad gerucht
gebragt.
ANTIPHOLIS. tegens Dromio.
    Heb ik dezen Middag t huis gegeeten? zeg het,
Schurk.
[p. 405]

                 DROMIO.

    Neen, Myn Heer; om oprecht te spreeken, zo hebt gy
niet t huis gegeeten.

               ANTIPHOLIS.

    Was myn deur niet gegrendelt? en wilde men my wel in
laaten?

                 DROMIO.

    De Duivel Ja: Uw deur was gegrendelt; en men wilde U
niet inlaaten.

               ANTIPHOLIS.

    En heeft zy zelfs my niet smaadelyk afgeweezen?

                 DROMIO.

    Zonder gekscheeren, zy zelfs heeft U smaadelyk
afgeweezen.

               ANTIPHOLIS.

    Schold en schempte en spotte de Keukenmeid niet op
en met my?

                 DROMIO.

    Zekerlyk deed zy dat; de Keukenvestalin (t) spotte
met U.

               ANTIPHOLIS.

    En ging ik niet eindelyk, vol woede, daar van daan?

                 DROMIO.

    Ja, waarlyk, dat deed gy; myn knokken kunnen het
getuigen; die zedert dien tyd al de sterkte van uwe
woede gevoeld hebben.
ADRIANA. tegen PINCH.
    Is het wel goed, hem in zyne onzinnige invallen
gelyk te geeven?
PINCH.
    Heel kwaad is het niet. die Kaerel weet waar


    (t) VESTALIN; om dat zy, gelyk deze, onder de
verplichting stond, om het vuur op den haard in brand te
houden.            JOHNSON.


[p. 406]
het hem schort; en om hem nog meer van het spoor af te
brengen, zegt hy op al zyn gekke redenen, Ja.
ANTIPHOLIS tegen ADRIANA.
    Gy hebt de Goudimit ingestooken, dat hy my in de
gevankenisse zou laaten brengen.

                ADRIANA.

    Hemel! ik heb U, door deze DROMIO geld toegezonden
om U uit te lossen; terwyl hy om die reden in allen
haast tot my kwam.

                 DROMIO.

    Hebt gy door my geld gezonden? een goeden wil kan
weezen dat gy gezonden hebt; maar waarachtig geen
Penning aan geld.

               ANTIPHOLIS.

    Zyt gy niet by haar gegaan, om een Beurs met Ducaten
te haalen?

                ADRIANA.

    Hy kwam by my, en ik heb hem de beurs gegeeven.

                LUCIANA.

    En ik ben getuige, dat gy zulks gedaan hebt.

                 DROMIO.

    God en dit Touw zyn myn getuigen, dat ik niet dan
een Strik heb moeten haalen.
PINCH.
    Mevrouw! de Heer en de Knegt zyn beiden bezeten; ik
zie het aan hun bleek en doodverwig gelaat; men moet ze
binden, en in eene donkre Bedsteede opsluiten.

               ANTIPHOLIS.

    Zeg eens, waarom hebt gy het huis voor my geslooten?
 en gy Kaerel, waarom heet gy liegen, dat gy de beurs
met geld gekreegen heb?

                ADRIANA.

    Ik heb voor U het huis niet geslooten, myn lieve
Man.

                 DROMIO.

    En ik, myn lieven Heer, ik heb geen geld bekomen.
maar dat betuig ik myn Heer, dat men voor ons het huis
geslooten heeft.
[p. 407]

                ADRIANA.

    Gy huichelachtige Schurk! gy liegt het alle beide.

               ANTIPHOLIS.

    Gy huichelachtige Hoer, gy zyt in alle Stukken
valsch, en hebt U met een vervloekt gespuis verzwooren,
my om myne Eere te brengen, en tot een spotterny en
afschrik voor de Waereld te maaken. Maar ik wil met deze
Nagelen uwe valsche oogen uitrukken; welke haar
vergenoegen daar aan zien wilde, dat  er zulk eene
schandelyke spotterny met my gedreeven wierd.
    (Daar komen drie of vier Lieden, die hem willen
binden, maar hy verweerd zich.)

                ADRIANA.

    ô! Bindt hem! bindt hem: laat hem niet te digt by my
komen.
PINCH.
    Nog meer Menschen!  de booze Vyand is sterk in hem.

                LUCIANA.

    ô Hemel! de arme Man, hoe bleek en elendig ziet hy  
er uit!

               ANTIPHOLIS.

    Wat!  wilt gy my vermoorden?  Gy, Gerechtsdienaar,
ik ben uw Gevangene; wilt gy toelaaten, dat zy my uit
uwe handen ontvoeren.
PINCH.
    Voort, bindt deze Bediende ook, hy is insgelyks
onzinnig.

                ADRIANA.

    Wat begeerd gy toch, gy onverstandige
Gerechtsdienaar? welke vreugde hebt gy  er toch aan, om
te zien, dat een arm ongelukkig Man, zich zelf beschimpt
en onteerd?

            GERECHTSDIENAAR.

    Hy is myn Gevangenen. Laat ik hem gaan, dan moet ik
de Schuld betaalen, om welke hy in verzekering genoomen
is.
[p. 408]

                ADRIANA.

    Ik wil U bevreedigen eer ik van hier ga. breng my by
zynen Crediteur, (zy binden Antipholis en Dromio), zodra
ik maar weet hoe hoog de Schuld beloopt, wil ik dezelve
betaalen. waarde Heer Doctor, zorg toch daar voor, dat
hy zonder schaade naar myn huis gebragt word.  dit is
een regt onzalige dag!

               ANTIPHOLIS.

    Dit is een recht onzaalige Meerkat.

                 DROMIO.

    Myn Heer ik ben hier uwen  t wegen gebonden.

               ANTIPHOLIS.

    Voort met U Schurk, waarom maakt gy my raazende.

                 DROMIO.

    Wilt gy dan om niet gebonden zyn? raas, myn Heer,
maak geweld. de Duivel......

                LUCIANA.

    God bewaare ons!  die arme Schepsels!  wat voor
reden hebben zy te saamen!

                ADRIANA.

    Kom, brengt hen weg. blyf gy by my Zuster. (
Antipholis, Pinch en Dromio met eenige Lieden
vertrekken.) Nu, zeg my op wiens aanklaaging is hy in
verzekering?

            GERECHTSDIENAAR.

    Op die van eenen Goudsmit, namelyk, Angelo. kent gy
hem?

                ADRIANA.

    Ja. Hoe veel is hy dan schuldig?

            GERECHTSDIENAAR.

    Twee honderd Ducaaten.

                ADRIANA.

    En waar voor?

            GERECHTSDIENAAR.

    Voor een Keten, die uw Man van hem ontvangen heeft.
[p. 409]

                ADRIANA.

Hy heeft zekerlyk een keten voor my besteld; maar hy
heeft dezelve noch niet ontvangen.

                 JULIA.

    Even na dat uw Man, in zyne dolheid in myn huis was
ingevallen, en my mynen ring hadt ontnoomen, even
dezelfde ring die ik thans aan zynen Vinger zag;
ontmoete ik hen op de straat, en zag dat hy een Keten
aan zyn hals droeg.

                ADRIANA.

    Dat kan zyn; maar ik heb denzelven nooit gezien.
Kom, Gerechtsdienaar, breng my by den Goudsmit; ik ben
zeer benieuwt, om de omstandigheden dezer zaak te
weeten.

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━


            TWAALFDE TOONEEL.

    ANTIPHOLIS. van Syrakusa, met een
ontblooten Degen. DROMIO van Syrakusa, de
                voorigen.

                LUCIANA.

    ô! Hemel! daar zyn zy reeds weder los.

                ADRIANA.

    En komen met de blooten Degen op ons aan!  wy willen
om hulp roepen, op dat men ze weder kan binden.

            GERECHTSDIENAAR.

    Voort, voort, of zy brengen ons om. (zy loopen weg)

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━

[p. 410]


           DERTIENDE TOONEEL.

   ANTIPHOLIS van Syrakusa, DROMIO van
                Syrakusa.

               ANTIPHOLIS.

    Ik zie wel, de Hexen die hier zyn, vreezen voor de
bloote degen.

                 DROMIO.

    En zy die uw Vrouw wilde zyn liep het eerste weg.

               ANTIPHOLIS.

    Kom mede naar den Centaurus, en haal daar ons goed
af. ik kan het naauw verwagten, tot wy met een geheelen
huid van hier weg en aan boord zyn.

                 DROMIO.

    Waarlyk, wy moeten deze nacht nog hier blyven, zy
zullen ons zekerlyk niets doen. Gy hebt immers gezien,
dat zy vriendelyk met ons spraaken, en ons geld gaven;
my dunkt het is zulk een goedgeevend Volk, dat ik,
indien  er geen berg van Wild Vleesch hier was, die een
echtelyke Aanspraak op my maakte, van harten gaarne
altoos zou hier blyven, al moest ik zelf een Tovenaar
worden.

               ANTIPHOLIS.

    Om de geheele Stad wil ik hier geen nacht over
blyven, maak U dus voort, en pak ons goed by elkander.


      Einde van het Vierde bedryf.

                     Continue

[p. 411]


              VYFDE BEDRYF.

             EERSTE TOONEEL.

Het Tooneel verbeeld een Straat voor een
                Klooster.

          Een KOOPMAN, ANGELO.

                 ANGELO.

    Het doet my leed, Myn Heer, dat ik U zo lang heb
moeten ophouden; maar ik verzeker U, dat hy de Keten van
my ontvangen heeft; schoon hy het thans op zulk eene
schandelyke wyze loochent.

                KOOPMAN.

    Welk een naam heeft dan deze Man in de Stad?

                 ANGELO.

    Een naam vol Eere, Myn Heer; hy is een Man van een
onbegrenst Crediet; hy is zeer gelieft, zo dat  er geen
een in de Stad hem daar in overtreft. Een woord van hem,
geld zo veel als al myn vermogen.

                KOOPMAN.

    Spreek wat zagt; my dunkt dat ik ze daar zie gaan.

                 ANGELO.

    Hy is het, en draagt juist de Keten om den hals, van
welke hy op zulk eene onbehoorlyke wyze loogchende, dat
hy hem ontvangen hadt. kom, ga met my, Myn Heer ik wil
hen aanspreeken.

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━


             TWEEDE TOONEEL.

   ANTIPHOLIS van Syrakusa, DROMIO van
         Syrakusa. de voorigen.

                 ANGELO.

    Myn Heer Antipholis! ik verwonder my niet wei- [p.
412] nig waarom gy my zo veel smaad en onrust
veroorzaakt, en dat gy ten minsten voor uw eigen eer
niet beter gezorgt hebt; en met zulke omstandigheden en
Eden het ontvangen van deze Keten geloogchend hebt, die
gy thans zo openlyk aan den hals durft draagen. Buiten
de beschaaming en de gevankenisse die gy my en U zelve
hebt veroorzaakt, hebt gy dezen mynen braaven Vriend
eene groote schaade toegevoegt; terwyl hy, door onzen
Stryd opgehouden, in de ongelegenheid gekomen is, om
heden af te vaaren. Kunt gy loogchenen dat gy deze Keten
van my bekomen hebt.

               ANTIPHOLIS.

    Zekerlyk ontvong ik hem van U, dat heb ik nooit
geloogchend.

                KOOPMAN.

    Dat deed gy wel, Myn Heer; en zwoer nog daar en
boven.

               ANTIPHOLIS.

    Wie hoorde my zulks loogchenen en bezweeren?

                KOOPMAN.

    Deze myne ooren hebben U aangehoord; dat weet gy,
Ja. Schaamt U, laaghartig Man; het is droevig genoeg,
dat het U toegelaaten is, om met eerlyke Lieden vry om
te gaan.

               ANTIPHOLIS.

    Gy zelf zyt een Schurk, wanneer gy my van diergelyke
gevallen de Schuld geeft. Ik wil op dit oogenblik myn
Eer en myn Onschuld tegens U bewyzen; indien gy hart
hebt om stand te houden.

                KOOPMAN.

    Dat heb ik; en daag U als een Schurk daar toe uit.

                      (Zy trekken hunne degens.)


━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━

[p. 413]


             DERDE TOONEEL.

   ADRIANA, LUCIANA, JULIA, gevolg, de
                voorigen.

                ADRIANA.

    Houd op! houd op! doet hem geen leed. om Gods wille,
houd op! Hy is niet wel by  t hoofd. Myne Vrienden,
verzekert U van hem, neemt hem den degen af; bindt
Dromio ook, en brengt ze beiden in myn Huis.

                 DROMIO.

    Loop heen, Myn Heer; loop heen!  om Gods wille,
vlugt hier of daar in een huis; hier is een Klooster,
denk ik; kom, hier in, of wy zyn verlooren. (Zy loopen
in het Klooster, even daar na komt  er de Abdisse uit)

                ABDISSE.

    Wees toch gerust, Myne Vrienden; waarom dringt gy
toch zo sterk op my aan?

                ADRIANA.

    Om myn arme krankzinnigen Man aftehaalen. Laat  er
ons in op dat wy hem binden, en naar huis voeren, en hem
weder te recht brengen moogen.

                ABDISSE.

    Ik merkte het wel, dat hy niet wel by zyn zinnen
was.

                KOOPMAN.

    Dan is het my leed, dat ik tegen hem getrokken heb.

                ABDISSE.

    Hoe lang is deze arme Man al in deze omstandigheid
geweest?

                ADRIANA.

    Deze geheele Week door was hy telkens zwaarmoedig,
droefgeestig en nedergeslaagen; en geheel niet meer, die
Man die hy te vooren was. Maar voor dezen middag, is
zyne krankheid nooit tot deze volkomene woede
uitgebarsten.
[p. 414]

                ABDISSE.

    Heeft hy ook door een Schipbreuk zomtyds veel goed
verlooren? is  er mogelyk ergens een goeden Vriend van
hem gestorven? of heeft de een of de ander zyne oogen en
harte tot eene ongeoorloofde Liefde verleidt? een Zonde
die by jonge Mans die hunne oogen de vryheid gunnen om
overal rond te zweeven, maar al te gemeen is. Welke van
deze drie dingen is de oorzaake van zyne Verbystering?

                ADRIANA.

    Geen van allen; of het moest het laatste zyn,
namelyk een Liefste, die zulks werkstellig maakte;
terwyl hy dikmaals buiten  s huis was.

                ABDISSE.

    Gy had hem daar over moeten onderhouden.

                ADRIANA.

    ô, Dat heb ik ook gedaan.

                ABDISSE.

    Ja, maar zekerlyk niet scherp genoeg.

                ADRIANA.

    Zo scherp als de Welstaanbaarheid, my maar wilde
toelaaten.

                ABDISSE.

    Denkelyk dan, wanneer gy met hem alleen waart.

                ADRIANA.

    Neen, ook in  t byzyn van andere Lieden.

                ABDISSE.

    Maar mogelyk niet dikmaals genoeg.

                ADRIANA.

    ô! Het was den geduurigen inhoud van onzen omgang.
In het Bed kon hy niet slaapen, weegens de redenen die
ik daar over voorleide; by den Disch kon hy niet Eeten,
weegens de redenen die ik hem daar over voorhield; als
wy alleen waaren was het den inhoud onzer Predikatie; in
Gezelschap bragt ik het zeer dikmaals in de reden te
pas; Ja ik hield hem onophoudelyk voor, dat het slegt en
laaghartig was.
[p. 415]

                ABDISSE.

    En daar door kwam het, dat uw Man gek wierd. het
vergiftend geschreeuw van een Minnenydig Wyf geeft
doodelyker Wonden, dan den beet van eenen dollen hond.
Gy beweerd dat gy hem, door uwe minnenydige redenen, het
slaapen onthouden hebt, en daar door kwam het dat zyne
hersenen verdroogde. Gy zegt dat gy zyn Eeten met uwe
voorwerpingen geweekt hebt; onrustige Maaltyden
veroorzaaken kwaade Verteeringen, en eindelyk het vuur
tot koortsen; en wat is de koorts anders dan eene
aanvalling van Razerny? Gy herhaald dat uwe redenen hem
in zyne Uitspannings uuren vervolgd hebben; indien dan
alle aangenaame Tydkorting geweerd word, wat kan daar
dan anders uit volgen, dan duistere en droevige
Zwaarmoedigheid, de bloedverwant der zwarte troostelooze
Vertwyffeling, en in haar gevolg een onguur vergiftigend
Heir van bleeke krankheden, en Vyanden des Levens? in
zyn Voedsel, in zyne Vreugde; en in de by het leven
aanhoudende rust, gestoord te worden, is reeds genoeg om
menschen of Beesten dol te maaken. Hier uit volgt dan
klaar, dat het bloot uwe Minnenydige grillen zyn
geweest, die uwen Man zyn Verstand hebben doen
verliezen.

                LUCIANA.

    Zy deed hem nooit anderen, dan zeer bescheidene
Voorstellingen, daar hy en tegen zich ruw, morrend en
wild gedroeg. Waarom verdraagt gy deze belediging zo
geduldig Zuster? Waarom antwoord gy niet?

                ADRIANA.

    Zy heeft de Voorwerpen van myn eigen geweeten
verraaden, Gaat  er toch in, myne Vrienden, en verzekerd
U van hem.

                ABDISSE.

    Neen, geen levendig mensch moet zich onderstaan, om
in myn huis in te dringen!
[p. 416]

                ADRIANA.

    Laat uw Bedienden myn Man dan daar uit brengen.

                ABDISSE.

    Dat ook niet. Hy heeft deze heilige plaatse tot zyne
vryplaatse gekozen, en zal daar ook voor uwe handen
zeker zyn. Hy zal daar zo lang binnen blyven, tot ik hem
weder in orden gebragt, of al myne moeite met
onderzoeken verlooren heb.

                ADRIANA.

    Ik wil myn Man echter oppassen; ik wil zyn Bed
opmaakster en Ziekebewaardster zyn; dat is myn plicht.
Ik wil geen andere Oppasster by hem hebben, dan my zelf.
laat my hem om die redenen mede naar huis neemen.

                ABDISSE.

    Wees gerust, want ik zal hem zekerlyk niet eerder
laaten vertrekken, voor ik myn bewaar middel aan hem
beproeft hebbe. Gezonde, zagte Dranken, en heilige
Voorbeden, zullen hem zo ik hoope, ras weder herstellen.
Het is een plicht der Christelyke Liefde, die myne
Ordensgelofte my oplegt. ga dus gerust heen, en laat hem
hier by my.

                ADRIANA.

    Ik zal niet heen gaan, en myn Man hier laaten. ook
schikt het zich zeer weinig voor de Heiligheid uwer
waarde, om Man en Vrouw van elkander te scheiden.

                ABDISSE.

    Wees gerust en gaat heen; gy zult hem niet
verwerven.
LUCIANA tegen ADRIANA.
    Klaag by den Hertog over deze gewelddadigheid.
        (de Abdisse vertrekt.)

                ADRIANA.

    Kom met my. ik wil hem te voet vallen, en niet
eerder opstaan, tot myne traanen en gebeden hem bewoogen
hebben, om in eigen persoon hier te [p. 417] komen, en
myn Man de Abdisse met geweld af te neemen.

                KOOPMAN.

    Ik zie aan de Klok dat het ras vyf uuren zal zyn;
zekerlyk moet de Hertog in  t kort dezen weg komen, om
het droefgeestige dal by de Graven van deze Abdy, waar
de ter dood veroordeelden plegen gerecht te worden, te
bezoeken.

                 ANGELO.

    Waarom dat.

                KOOPMAN.

    Om een Syrakusaas Koopman te zien sterven, die op
eene ongelukkige wyze tegens de Wetten van deze Stad
hier in aangekomen is, en om die reden zyn hoofd moet
verliezen.

                 ANGELO.

    Zie, daar komen zy reeds; wy willen toch de te
rechtstelling mede aanzien.

                LUCIANA.

    Doet een Voetval voor den Hertog, eer hy aan de Abdy
komt.

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━


             VIERDE TOONEEL.

 SALINUS, Gevolg, AEGEON, met ontblooten
    hoofde, de SCHERPRECHTER, eenige
     GERECHTSDIENAARS, de voorigen.

                SALINUS.

    Nog eens, roept het openlyk uit: indien ergens een
Vriend die Somma voor hem betaalen wil, dan zal hy niet
sterven; dit is alles wat wy voor hem doen kunnen.

                ADRIANA.

    Rechtvaardigheid! Recht! Grootmoogend Heer! tegens
deze Abdisse.
[p. 418]

                SALINUS.

    Zy is eene deugdzaame en Eerwaardige Vrouw; en kan U
onmoogelyk onrecht aandoen.

                ADRIANA.

    Staa my toe te spreeken, Grootmoogend Heer.
Antipholis, myn Man, dien ik op uwe voldoenende
aanbeveeling tot Heer van myn Persoon en myn vermogen
maakte, kreeg heden op deze ongelukkigen dag, een zo
geweldigen aanval van Razerny, dat hy in zyne dolheid,
met zynen Slaaf, die even zo dol als hy was, door de
Straaten liep, en de Lieden in de Stad ontrusten; terwyl
hy in de huizen inliep, en Ringen, Juweelen, en wat hem
in zyne woede aanstond, met zich nam. Ik bemagtigde hem
eindelyk; liet hem binden, en naar huis brengen; en gaf
my intusschen de moeite om de schade te vergoeden, die
hy hier en daar in zyne razerny aangericht had. Maar hy
rukte zich, ik weet niet hoe, van zyne boeien weder los
en ontliep hen, die hem bewaaren moesten; en hier
ontmoeten wy hem en zyn dollen bedienden weder op nieuw,
en zy vielen ons vol woede met de uitgetoogene degens
aan, en jaagden ons voort. Toen wy echter in sterker
getal terug kwamen om hen te binden, vlugten zy in deze
Abdy, en wy volgden hen. Maar nu sluit de Abdisse de
Deur voor ons toe, en wil niet toestaan, dat wy hen
haalen; noch wil hen niet tot ons zenden, op dat wy hen
verder kunnen brengen. Laat hen dus, Grootmoogend Heer,
laat hen dus op uw bevel daar uitgehaald, en ter hunner
herstelling naar huis gebragt worden.

                SALINUS.

    Uw Man heeft my reeds lang in den Oorlog dienst
gedaan, en ik beloofde U, toen gy hem huwde, dat ik hem
altoos zo veel gunste en vriendschap bewyzen zou als ik
maar konde. Dat  er iemand heen ga, en aan de Poort
kloppe; laat de Abdisse hier by komen; ik wil deze zaak
uitmaaken, eer ik verder ga.

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━

[p. 419]


             VYFDE TOONEEL.

         Een BOODE, de voorigen.

                 BOODE.

    Jufvrouw! Jufvrouw! Spoedig, red U toch! Myn Heer en
zyn Knegt hebben zich beiden losgerukt, hebben de
Maagden der Rey braaf afgeklopt, en den Doctor gebonden.
Zy hebben hem den baart met brandnetelen afgezengt. (u)
en terwyl hy zich kromde, gooten zy een gantsche Ketel
Pompwater over hem heen, om het haair weder te
blusschen. Myn Heer Predikte hem geduld, en in die tyd
poetste hem zyn Dienaar met een Schaar, dat hy gek
meende te worden. Word hem niet op het oogenblik iemand
ter hulp geschikt, zo ben ik verzekert dat zy den armen
Duivelbanner om het leven zullen brengen.

                ADRIANA.

    Zwyg, gy Gekke Kaerel! uw Heer en zyn Knegt zyn
beide hier. het is alles valsch wat gy ons daar verteld.

                  BODE.

    Jufvrouw! ik zeg U by myn Ziel de waarheid. ik heb
naauwlyks adem gehaald, zedert ik het met myne oogen
gezien heb. Hy raast ontzagchlyk over


    (u) Deze belagchelyke omstandigheid, staat hier
geenszints aan de onechte plaatse; veel Zonderbaarer is
het, zulks in een Heldendicht, midden onder de
Schrikkelyke Beelden des Slagts, en des bloedvergietens
te vinden, namelyk in de ENAIDE Boek XII.
    Obvius ambustrim* torrem Chorinaeus ab ara
    Corripit, & venienti Ebuso, plagamque ferenti
    Occupat os flammis. Illis ingens barba reluxit,
    Nidoremque ambusta dedit.            STEEVENS.


[p. 420]
U, en zweert dat wanneer hy U krygen kan, hy U zo wel
zal betaalen, dat gy nooit iets gelyks meer zien zult, (
men hoord een geschreeuw agter de Schermen.) Zei ik het
niet? hy laat zich reeds hooren. Spoedig, vlieg hier van
daan.

                SALINUS.

    Kom, blyft hier naast my staan, en vreest niets. Let
wel op, wacht!

                ADRIANA.

    ô Hemel! het is myn Man; gy allen zyt getuigen, dat
hy onzichtbaar weder daar uit gekomen is. daar even
zagen wy hem in de Abdy vlugten; en nu is hy hier,
zonder dat een Mensch kan zien hoe zulks toegaat.

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━


             ZESDE TOONEEL.

  ANTIPHOLIS. en DROMIO van Ephesen, de
                Voorigen.

               ANTIPHOLIS.

    Recht! Recht! Grootmoogend Heer!  ô, Laat my toch
gerechtigheid wedervaaren!  om den dienst dien ik U
deed, toen ik in den Slag myn Lyf tot uw Schild maakte,
en die wonden ontving die op U gemunt waaren; laat my om
het bloed dat ik toenmaals verloor om Uw leven te
redden, thans recht wedervaaren!

                 AEGEON.

    Indien de vreeze des doods myne oogen niet verward,
zo zie ik hier myn Zoon Antipholis en Dromio.

               ANTIPHOLIS.

    Gerechtigheid, grootmoogend Prins, tegens deze
Vrouw, die gy my zelf ten Wyve gegeeven hebt, en die my
tot den hoogsten graad bedroogen en bespot heeft. de
belediging heden van haar ontvan-
[p. 421] gen, gaat alle paalen te boven, en het geen men
ook daar van zou kunnen verbeelden.

                SALINUS.

    Zeg waar dezelve in bestaat, en gy zult recht
ontvangen.

               ANTIPHOLIS.

    Heeden, Grootmachtigen Hertog, sloot zy de deur voor
my toe, en vermaakte zich intusschen met liederlyk
gesnor in myn Huis.

                SALINUS.

    Dat is een zwaar misdryf!  Zeg eens Vrouw, deed gy
zulks?

                ADRIANA.

    Neen, grootmogend Heer. Ik zelf, hy en myne Zuster,
hebben dezen middag met elkander gegeeten. Ik wil een
Kind des doods zyn, indien dit valsch is! hy tygt my dat
alles aan.

                LUCIANA.

    Nooit wil ik den dag weder zien, noch in den nacht
weder slaapen, indien dit niet de zuivere waarheid is,
het geen zy U, grootmogend Heer gezegt heeft.

                 ANGELO.

    ô Welke Myneedige Wyven!  Zy hebben beide valsch
gezwooren; in deze aanklaaging heeft den krankzinnigen
Man gelyk.

               ANTIPHOLIS.

    Grootmogend Heer, ik weet wat ik zeg, ik ben noch
dronken noch van toorn of woede verbysterd; schoon ik op
zulk eene wyze beleedigt ben, dat dezelve wel een
geschikter Man raazend zou kunnen maaken. Dit Wyf dat
hier staat, wilde my dezen Middag niet in huis laaten.
Was dezen Goudsmit niet met haar in verstandhouding, zo
kon hy zulks betuigen; want hy was die tyd by my, en
daar na verliet hy my om een Keten te haalen, die hy my
beloofde in  t Steekelzwyn te brengen, waar Balthasar en
ik dezen middag aaten; en toen hy niet
[p. 422] en kwam, ging ik uit om hem op te zoeken; ik
trof hem op Straat aan, in  t gezelschap van dezen Heer.
Hier dorst my deze Myneedige Goudsmit bezweeren, dat ik
die Keten waarlyk van hem reeds bekomen had, daar ik
dezelve waarachtig niet gezien had; en om die reden liet
hy my door een Gerechtsdienaar in bewaaring neemen. ik
bereide my, en schikte myn Knecht naar huis om geld te
haalen; maar hy bragt my niets. daarop sprak ik met den
Gerechtsdienaar, dat hy in Persoon met my naar myn Huis
zou gaan. Onderweege ontmoete ons myn Vrouw, haar
Zuster, en een geheele Zwerm van haare Medespannelingen.
    Zy hadden eenen zekeren Pinch by zich, een
uitgehongerden, dorren Spitsboef, een naakt geraamte,
een Marktschreeuwer die de Lieden waarzegt; een
armzaaligen, hoogvliegenden, Sterrekykende Bedelaar; een
levendig Monster. deze vervloekte Schurk, die zy als
Bezweerder medegebragt hadden, keek my in de oogen,
voelde my de Pols; en bragt my door zyne gekke gebaarden
buiten my zelve, en schreeuwde dat ik bezeten was.
aanstonds vielen zy alle op my aan, bonden my, voerden
my naar huis, en liet en my en myn knegt daar beide te
saamen gebonden, in een donker en dampig gewulft liggen;
tot ik, na dat ik myne handen met myn tanden van een had
gerukt, myne vryheid weder verkreeg, en zo spoedig als
ik kon, by U op deze plaatse kwam. Dus, Grootmoedig
Heer, verzoek ik U ernstig om my, wegens deze ongehoorde
beschimpingen en beleedigingen toerykende genoegdoening
te verschaffen.

                 ANGELO.

    Grootmoogend Heer! in zo verre kan ik U getuigenisse
geeven, dat hy dezen Middag niet t huis gegeeten, en dat
men hem niet heeft willen inlaaten.

                SALINUS.

    Maar heeft hy dan de Keten van U gekreegen, of niet?
[p. 423]

                 ANGELO.

    Hy heeft hem gekreegen, grootmoogend Heer, en toen
hy daar strak hier kwam, hebben deze Menschen gezien,
dat hy de Keten aan zynen hals droeg.

                KOOPMAN.

    Boven dit alles kan ik daar op zweeren, dat ik hem
met deze myne Ooren heb hooren bekennen, dat hy die
Keten van U gekregen, na hy te vooren op de Markt het
tegendeel gezwooren hadt; ik trok om die redenen mynen
degen, en hy redde zich in deze Abdy, uit welke hy door
een Wonderwerk, denk ik, weder uitgekomen is.

               ANTIPHOLIS.

    Ik ben nooit in deze Abdy geweest; ook hebt gy nooit
uwen degen tegens my getrokken. Ook heb ik, zo waar ik
leeve die Keten nooit gezien. Gy beschuldigt my alle
onrechtvaardig.

                SALINUS.

    Welk een verwarden Handel is dit?  ik geloof dat gy
allen uit Circé s Beeker gedronken hebt. Hebt gy hem in
dit Klooster gedreeven, dan moet hy  er ook in zyn; was
hy raazend dan zou hy zyne klagten niet met zulk een
koud bloed voordraagen. Gy zegt, hy heeft dezen Middag t
 huis met U gegeeten; maar den Goudsmit wederspreekt
dit.  Wat zegt gy dan, goede Vriend?

                 DROMIO.

    Grootmoogend Heer, hy heeft dezen Middag met dit
Vrouwspersoon hier in het Steekelzwyn gegeeten.

                 JULIA.

    Dat heeft hy, en daar trok hy my dezen Ring van den
Vinger.

               ANTIPHOLIS.

    Dat is waar, Grootmoogend Heer, dezen Ring kreeg ik
van haar.
[p. 424]

                SALINUS.

    Zaagt gy hem hier in de Abdy ingaan?

                 JULIA.

    Zo zeker, Myn Heer, als ik thans uwe doorluchtigheid
voor my zie.

                SALINUS.

    Nu, dat is toch bizonder.  Ga, roep de Abdisse hier;
ik geloof dat gy allen betooverd of dol zyt.

    (Daar gaat iemant naar de Abdy.)


━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━


            ZEVENDE TOONEEL.

              de Voorigen.

                 AEGEON.

    Grootmachtigen Hertog, staat my toe een woord te
spreeken. Ik zie hier op eene gelukkige wyze een Vriend
die myn leven redde en myn Losgeld betaalen zal.

                SALINUS.*

    Spreek vry Syrakuser, wat gy wilt.

                 AEGEON.

    Is uw naam niet Antipholis, Myn Heer? en is dat uw
Slaaf Dromio niet?

                 DROMIO.

    Voor een Uur, Myn Heer, was ik zyn verbonden Slaaf;
maar dank moet hy hebben, hy Slaakte myne banden; nu ben
ik Dromio en zyn ongebonden Bediende.

                 AEGEON.

    Ik ben verzekert, dat gy U beiden aan my zult
berinneren.

                 DROMIO.

    Aan ons zelf, Myn Heer, erinnert ons U aan te zien,
want zo even waren wy zo gebonden als gy thans zyt. Gy
zyt immers geen van Pinchs Patienten? dat zyt gy toch
niet?
[p. 425]

                 AEGEON.

    Waarom ziet gy my zo vreemd aan? gy kent my toch
zeer wel?

               ANTIPHOLIS.

    Ik heb U, behalven thans, in myn leven nooit gezien.

                 AEGEON.

    ô, De rampen hebben my zeer verandert, zedert gy my
het laatste gezien hebt; en de Uuren vol zorg hebben,
met de ontstelde hand des tyds geheel andere
Merkgetuigen in myn gezicht geschreeven. Maar zeg my
toch! kunt gy ten minste myne stemme niet?

               ANTIPHOLIS.

    Even zo weinig.

                 AEGEON.

    Gy ook niet, Dromio?

                 DROMIO.

    Neen, op myn trouw ik ook niet.

                 AEGEON.

    Ik weet zeker dat gy my kent.

                 DROMIO.

    Ik! Myn Heer.  ik weet zeker dat ik U niet en kenne,
en men mag het U heeten loogchenen zo veel men wil, zo
zyt gy toch verbonden om hem te gelooven.

                 AEGEON.

    Myn Stem niet te kennen!  ô! Ouderdom! hebt gy myn
arme Jonkheid zo gebrooken, dat myn eenigen Zoon hier
uwen zorgvuldigen toon niet meer kent? Ofschoon dít myn
graauw gezicht in de Sneeuw des zagtverkleumenden
Winters gehuld is, en alle gangen myns bloeds
toegevroozen zyn, zo heeft echter deze nacht myns levens
nog eenige Erinnering; myne uitgebrande Levenslamp nog
een Zwakken Scheemering over; en myn doove Ooren nog een
weinig gehoor. Alle deze bejaarde Getuigen zeggen my, ik
kan niet dwaalen, gy zyt myn Zoon Antipholis.
[p. 426]

               ANTIPHOLIS.

    Ik heb myn Vader van myn leven nooit gezien.

                 AEGEON.

    En echter weet gy dat het naauw zeven Jaar is, dat
wy in de Baai van Syrakusa van elkander afscheid naamen.
Maar mogelyk schaamt gy U thans, Myn Zoon; om my in myn
elendigen toestand voor uwen Vader te erkennen.

               ANTIPHOLIS.

    De Hertog, en alle die my in deze Stad kennen,
moeten getuigen dat dit zo niet is; ik heb Syrakusa van
myn leven niet gezien.

                SALINUS.

    Ik kan U zeggen Syrakuser! Twintig Jaar ben ik
Antipholis Begunstiger geweest, en in dezen gantschen
tyd is hy nooit in Syrakusa geweest. Ik merk dat de
Ouderdom en de Vreeze des doods U kindsch maakt.

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━


             AGTSTE TOONEEL.

  De ABDISSE, ANTIPHOLIS en DROMIO van
         Syrakusa. de voorigen.

                ABDISSE.

    Grootmoogend Heer, zie hier een Man, die het
grootste onrecht geschied is.
        (alle dringen aan om hen te zien.)

                ADRIANA.

    Wat zie ik?  Bedriegen my, myne oogen?  ik zie mynen
Man verdubbeld.

                SALINUS.

    Een van dees beide Menschen is de Geest van den
ander. Maar wie van beiden is nu waarlyk Mensch? en
welke is de Geest? wie ontbindt dit geschil?
[p. 427]

          DROMIO van Syrakusa.

    Myn Heer, ik ben Dromio, laat my dus maar heen gaan.

           DROMIO van Ephesen.

    Myn Heer, ik ben Dromio, laat my dus maar hier
blyven.

        ANTIPHOLIS van Syrakusa.

    Zyt gy Aegeon, Myn Vader niet? of zyt gy zyn geest?

          DROMIO van Syrakusa.

    ô! Myn waarden Ouden Heer?  wie heeft U zo gebonden.

                ABDISSE.

    Wie hen ook gebonden mag hebben, ik wil zyne banden
lossen, en door zyne Vryheid een Echtgenoot herwinnen.
Zeg eens, oude Aegeon, of gy die Man zyt, die eens een
Vrouw, namelyk Amelia had, welke U in éénmaal twee
Zoonen baarden?  ach! indien gy deze Aegeon zyt, zo
spreek met dezelve Amelia.

                SALINUS.

    Ha! hier begint de Geschiedenisse die hy dezen
Morgen verhaalde, zich te ontzwagtelen: deze twee
Antipholissen, en deze twee Dromio s zyn beide Broeders,
die men niet van elkander kan onderscheiden. Daar toe
beroepen zy zich op haare Schipbreuk. Hier zyn denkelyk
de Ouders van deze Kinderen, en het noodlot brengt hen
heden te saamen.

                 AEGEON.

    Indien ik niet en droome, zo zyt gy Amelia, en zyt
gy dat, zo zeg my, waar is uw Zoon, die met U op eene
ongelukkige wyze met de Boot weg spoelde.

                ABDISSE.

    Hy en ik, en de Tweeling Dromio, werden alle van
Epidamners opgevischt; maar kort daar op, naamen slegte
Visschers van Corinthen mynen [p. 428] Zoon en Dromio
met geweld af, en my lieten zy by die van Epidamnen. Wat
hier na van hen geworden is kan ik niet zeggen, ik ben
in dezen toestand geraakt, waar in gy my heden hier
ziet.
SALINUS tegen Antipholis van Syrakusa.
    Antipholis! gy kwaamt het eerst van Corinthen hier?

        ANTIPHOLIS van Syrakusa.

    Ik niet, Grootmoogend Heer, ik kwam van Syrakusa.

                SALINUS.

    Wagt eens, gaat een weinig ter zyde; ik verwissel U
telkens met elkander.

         ANTIPHOLIS van Ephesen.

    Ik kwam van Corinthen, Myn Heer.

           DROMIO van Ephesen.

    En ik met hem.

         ANTIPHOLIS van Ephesen.

    Van den beroemde Held, den Hertog Menaphon uw
Eerwaardigen Oom, werd ik in de Stad gebragt.

                ADRIANA.

    Wie van U beiden heeft dan dezen Middag by my
gegeeten?

        ANTIPHOLIS van Syrakusa.

    Ik, myn waarde Adriana.

                ADRIANA.

    Gy zyt dus myn Man niet?

         ANTIPHOLIS van Ephesen.

    Neen, dat spreek ik tegen.

               ANTIPHOLIS.

    Ik ook, schoon gy my toe zo noemde, en dat schoone
Vrouwtje uw Zuster, my broeder noemde, (tegen Luciana.)
Het geen ik U toe gezegt heb, durf ik openlyk
bevestigen, indien het geen ik zie en hoor slegts geen
droom is.

                 ANGELO.

    Dit is de Keten Myn Heer, die gy van my bekomen
hebt.
[p. 429]

        ANTIPHOLIS van Syrakusa.

    Ik geloof Ja, ik verloogchen het niet.

         ANTIPHOLIS van Ephesen.

    En gy Myn Heer, zette my wegens deze Keten in de
Gevankenisse.

                ADRIANA.

    Ik gaf aan Dromio geld om U weder vry te maaken;
maar ik geloof dat hy het U niet gebragt heeft.

           DROMIO van Ephesen.

    Aan my niet.

        ANTIPHOLIS van Syrakusa.

    Deze Beurs met Dukaten ontving ik van U; en Dromio
myn Slaaf bragt hem my. Ik zie dat wy elkanders
Bedienden telkens ontmoetten. Men hield U voor my, en my
voor U, en daar ontstonden alle deze dwaalingen uit.

         ANTIPHOLIS van Ephesen.

    Deze Dukaten geef ik voor myn Vader te pand.

                SALINUS.

    Dat behoeft niet, uw Vader zal in  t leven blyven.

                 JULIA.

    Myn Heer, ik moet dezen Diamant weder hebben.

         ANTIPHOLIS van Ephesen.

    Daar, neem hem weg, ik zeg U dank voor uwe
herberging.

                ABDISSE.

    Grootmoogend Heer, verneder U toch, om met ons in de
Abdy te gaan, en de uitvoerige Geschiedenisse van alle
onze omstandigheden aan te hooren. En gy allen, die door
deze Sympathetische Dwaaling één dag onrecht geleden
hebt, komt en vermeert ons gezelschap, zo zult gy uwe
volle bevreediging ontvangen. Vyf en twingtig Jaar, myne
Zoonen, ben ik met U in zorgen geweest; en in dit
gelukkig oogenblik ben ik eerst van myne zwaare banden
ontbonden. de Hertog, myn Man, myn beide Kinderen, en
gy, de Almanach van hunne geboorte, zullen allen met my
op het vreugdemaal
[p. 430] komen, en by my blyven. na zulk een lange
kommer, behoord zulk een feestelyke vreugde.

                SALINUS.

    Ik wil met al myn Hart uw vrolyke gast zyn.

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━


            NEGENDE TOONEEL.

    ANTIPHOLIS en DROMIO van Ephesen,
   ANTIPHOLIS en DROMIO van Syrakusa.

          DROMIO van Syrakusa.

    Myn Heer, wil ik uw goed van het Schip weder af
haalen.

         ANTIPHOLIS van Ephesen.

    Wat voor goed van my hebt gy dan ingescheept Dromio?

          DROMIO van Syrakusa.

    Uw goed Myn Heer, dat in onze Herberg de Centaurus
lag.

        ANTIPHOLIS van Syrakusa.

    Hy spreekt met my; ik ben uw Heer Dromio. Kom, ga nu
met ons; wy willen daar na daar wel voor zorgen. Omarm
hier uw Broeder en verheug U met elkander.

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━


             TIENDE TOONEEL.

DROMIO van Syrakusa, DROMIO van Ephesen.

          DROMIO van Syrakusa.

    Is  er in het Huis van uwen Heer, niet een zeekere
vette Vriendin, die my van middag in de Keuken voor U
aanzag; zy zal nu myn Zuster zyn, en niet myn Vrouw.
[p. 431]

                 DROMIO.

    My dunkt gy zyt myn Spiegel en niet myn broeder; ik
zie aan U, dat ik een fris jong Kaerel ben. Wilt gy mede
in huis, en toezien hoe zy zich vrolyk maaken?

          DROMIO van Syrakusa.

    Ik ga niet het eerste, gy zyt myn oudste Broeder.

           DROMIO van Ephesen.

    Dat is de vraag nog. hoe zult gy dat bewyzen?

          DROMIO van Syrakusa.

    Wy zullen Halmen zaaien, wie de oudste is. tot die
tyd moet gy voor aan gaan.

           DROMIO van Ephesen.

    Neen, zo moet het zyn. (Hy slaat den arm om hem
heen.) Wy kwamen te gelyk als Broeders met elkander ter
Waereld. Dus moeten wy ook hand aan hand naast elkander
naar binnen gaan.


 Einde van het Vyfde en laatste Bedryf.

                     Continue

[p. 432]


ONDERZOEK EN AANMERKINGEN

        OVER HET

        BLYSPEL.

           DE

        DWAALING.

BY geen één Stuk van SHAKESPEAR, kan de bron waar uit hy
geput heeft, met zo veel zekerheid ontdekt worden, dan
by het bovenstaande Stuk. Ieder Lezer die PLAUTUS kent,
zal denzelven ligt kunnen ontdekken: het zyn de
Menachmen van dezen Comieken Dichter, uit welke men hier
den Hoofdinhoud; veele Schaakels van de Keten der
ontknooping, en eene menigte kleine omstandigheden weder
vindt. Men moet intusschen niet gelooven, dat dit een
bewys voor SHAKESPEAR S Klassikale geleerdheid kan
opleveren. Hy kende dat Stuk van PLAUTUS, even als veele
andere Werken der Oudheid, alleen uit eene Overzetting
in  t Engelsch, die reeds in  t Jaar 1595 in Quarto, van
eenen W. W. die FARMER (v) voor WIL-


    (v) Essay Bl. 63.... By HALL en HOLINGSHED staat
eene aartige Comedie met PLAUTUS vermelding, die reeds
in  t Jaar 1520 te Greenwich, voor den Koning en de
Koninginne zou gespeeld zyn. Men heeft deze ook voor de
MENACHMEN gehouden; en RICCOBONI, zwaait den Engelschen
daar een grooten lof over toe, dat zy terstond by het
beginnen hunner Schouwburgen, zulke goede Stukken gehad
hebben; maar by ongeluk noemt CAVENDISH in het leven van
WOLSEY, dit Stuk een voortreffelyk Latyns Tusschenspel.
Op dezelve tyd, zegt FARMER op deze plaatse werd het in
 t Hoogduitsche te Neurenburg van den beroemden
Schoenmaaker, HANS [p. 433n] SACHS, (hy noemt hem
Hanssach) op het Tooneel gebragt, met deze Anekdote, die
de Hemel weet, hoe, naar Engeland kwam, indien het zyne
waarheid heeft. Men vindt in HANS SACHSEN Gedichten.
(Neurenburg 1590. Boek 2 Bladz. 19) Een Comedie van
PLAUTUS, met 10 Persoonen, heetende MONECHMO, en heeft
Vyf Bedryven. Aan het einde staat het Jaartal 1548 ....
vermoedelyk bediende zich HANS SACHS van de Overzetting
der Menachmen, van eenen ALBRECHT VAN EYBE, welke ik in
de Uitgaave van 1550 met het boek SCHIMP en ERNST by een
gedrukt vinde; maar dat vermoedelyk reeds voorheen
gedrukt was, schoon men het niet terstond by de Uitgaave
van het zelve Boek van 1534 aantreft. Dan, eenige naamen
der Personaadjen Stemmen in beiden over een; en van EIBE
zegt uitdrukkelyk, dat hy dezelve zo verwisseld heeft.


[p. 433]
LIAM WARNER houd, uit gegeeven werd. deze Overzetting
die ook eenige bizondere aangetekende Byvoegsels van den
Vertaaler heeft, moet in Proza, en voor den toenmaaligen
tyd nog al zeer draaglyk zyn; doch SHAKESPEAR maakte
zich alleen de Hoofdzaak daar van ten nutte. de Inhoud
is in deze oude Vertaaling in Verzen voor aan gesteld;
en CAPELL en STEEVENS gelooven, dat het slot van het
zelve.
    Much pleasant ERROR, ere they meete together.
mogelyk tot Tytel van SHAKESPEAR S stuk, (The Comedy of
ERRORS) aanleiding gegeeven heeft (w).
    Over deze gelykheden en afwykingen van de MENACHMEN
en het Blyspel DE DWAALING, heeft LENOX (x) eene
omstandige vergelyking begonnen, en in dit opzicht eene
Overzetting van


    (w) Dus zegt ook EHRNHOLD. of de Voorredenaar in het
zelve Stuk by HANS SACHS.
[p. 434n]


    (x) Shakespeare Illustrated Vol. II. p. 219.


[p. 434]
het geheele stuk van PLAUTUS vooruit gezonden; welke zy
naar het Fransche stuk van GUEDEVILLE gemaakt heeft. By
haare Aanmerkingen over het stuk van SHAKESPEAR, gaat zy
weder zo partydig gelyk altoos te werk, en men ziet ook
hier de berispzucht, en tegenspraak die in haar Werk
heerscht. By den Engelschen Dichter moet alles Kunst en
oogmerk schynen, het geen by den Latynschen Dichter
enkel toevallig schynt te zyn. Zekerlyk heeft de eerste
mogelyk in geen van zyne Schouwspelen, zo veel kunst
doen blyken, dan in het tegenwoordige; maar die dunkt my
ook zo meesterlyk te zyn aangewendt, dat het daar door
een waar Monster van een Kunststuk geworden is. de
Grondslag heeft in alle gevallen veel
onwaarschynlykheid; maar zulks heeft zy by PLAUTUS ook;
en hoe ligt laaten wy ons tot zulk eene onderstelling
over haalen, dat zulk een geval wel waar is, en dat  er
wel twee zo gantsch gelyke, en zo ligt verwisselende
Broederen zyn kunnen.
    SHAKESPEAR trekt zekerlyk deze onderstelling verder,
terwyl hy het geval verdubbeld, en de Tweelingen, twee
zulke gelyke Tweelingen tot Bedienden geeft; maar ik
denk, dat men hem zulks ligt kan vergeeven, dat hy zo
veel lichtgeloovigheid en verwisseling van onze zyde
eischt, zo ras wy zien, hoe voordeelig hy deze
omstandigheid weet te gebruiken, en hoe veel vermaak hy
 er voor den Lezer en Aanschouwer weet uit te trekken.
Daar by komt dat de Fabel van dit Stuk, by alle haare [
p. 435] inwikkelingen geen de minste verwarring heeft;
das alles op de gelukkigste wyze aan elkander verbonden,
en zo uit elkander gevlochten is, dat men zulks zelden
in Tooneelspelen van dezen aart zo zal aantreffen; wiens
Opstellers zo ligt in ontezaamenhangende, onnatuurlyke
en geweldige Geschiedenissen vervallen.
    Dr. WARBURTON. kent in het sorteeren van Shakespear 
s Tooneelspelen, welke hy voor zyne Uitgaave van
SHAKESPEAR, in het licht gegeeven heeft, onzen Dichter
DE DWAALING niet toe, doch zonder daar eenigen grond van
aan te geeven; en beweerd met zyne gewoone
naauwkeurigheid, dat het zekerlyk niet van SHAKESPEAR
is. Het zyn, zo als een doorzichtig Schryver (y)
vermoedt, de verscheidenheid der wyze, en de enkele
berispingen der diktion, die hem tot deze Beoordeeling
bewoog; Maar, zo als deze Kunstrichter met reden zegt.
,, SHAKESPEAR is zich in zyn meeste Werken nooit gants
gelyk; de buitengewoone vruchtbaarheid van zynen Geest,
helpt hem meer, als ergens eene merkwaardige Delikatesse
van zynen smaak, om den Zyweg te vermyden, die onder de
bewoording van Manier of wyze, een zeer bestemde
berisping aanduidt . Hy bewyst daar op terstond door
voorbeelden, hoe weinig met dat alles, de Kunstrichters
te betrouwen zyn, wanneer zy, zonder ergens eenen
wigtigen grond voor te hebben, de Opstellers van een Oud
Tooneelspel alleen uit de Manier of wyze van bewerking
willen uitvorschen.
    Voor  t overige weet ieder, die eenigermaaten met de
Geschiedenisse des Tooneels bekend is, hoe


    (y) SCHLESWIGISCHE LITERATURBRIEFEN B. I. bl.
293.... Men vindt daar zelf bl. 286 de voornaamste
omstandigheden van DE DWAALING uitgetrokken.


[p. 436]
dikmaals de Tooneeldichters van alle Natien, zich het
hoofddenkbeeld van het Stuk van PLAUTUS, ten nutte
gemaakt, en Kunststukken daar op gegrond hebben (z).
    [In Nederland (aa) heeft het beroemde Amsterdamsche
Genootschap, onder de Spreuk: Nil volentibus Arduum een
Kluchtig Blyspel uit de Menechmen van PLAUTUS getrokken,
uitgegeeven, waar van de Tweede Druk Ao. 1677. is
uitgekomen; zynde genaamt de gelyke Tweelingen. De
Beroemde Dichter J. v. VONDEL, heeft  er een Vierregelig
Versje van dezen Inhoud, voor geplaatst.

    De Neêrduitsch wil geen PLAUTUS wyken.
        Men kent den Vader aen de Vrucht.
        De Dwaeling baert een schoone klucht.
    Wie zagh oit schooner twee Gelyken.

    Het Stukje zelve heeft minder onnatuurlykheden, dan
dat van SHAKESPEAR, onder anderen heeft men de kleeding
der Tweelingen zeer kunstig verward, dat by SHAKESPEAR
geenszints opgemerkt word, en echter aanstonds in de
oogen moet vallen. BELIE de Huisvrouw van de Jongste
KWIERYN, (hebbende veel gelykheid met ADRIANA. in het
Stuk van SHAKESPEAR. Gelyk Doctor POLIPHEMUS met Doctor
PINCH. in het zelve Stuk) zegt, by het ontwarren der
Geschiedenisse, tegen de Oudste KWIERYN.


    (z) De Autheur van de aangehaalde Brieven, noemt de
CALENDRA DES BIEBINA, en een Ontwerp van den ouden
RICCOBONI. L Imposteur malgré lui, als gelyke Voorwerpen
op. Men vindt van den Eersten een Uittreksel in LESSINGS
Theatraal Bibliothek, Stuk 2. B.241. ff. en de laatste
in het zelve Werk, Stuk 4. Bl. 145.
    (aa) Het geen hier tusschen [    ] staat is een
Byvoegsel van den Nederduitschen Vertaaler.


[p. 437]
    Maar jy Kwieryn Stoffelsz., Tabakkooper
    Van Amesfoord, of liever Duiveljaager en Landlooper,
    Die een Mensch al zyn naamen zo diefachtig
ontsteeld, en daar by
    Je zelf veroverd hebt in myn Mans eigen Vieseny.
Jy wandelt impersybel, of jy hebt je ergens verschoolen
In men Huis; want dat pak, datje an hebt, is gestoolen.

           De Oudste KWIERYN.

    Ontstel je niet, Besje,  k heb  t gekogt.

                 BELIE.

                                                Ontstel
je niet, Bestevaar.
Ootmoedige Schalk, zei de Duivel tegen de Kluizenaar.
Ontstel je niet, Besje. Kyk, is  t niet van  t zelfde
laken,
Dat men Man veur schuld nam, daer hy twie pakken van
liet maaken,
Die hy deur mekaar droeg, daer jy  t ien van an hebt,
Schoft.
En hy  t aâr.

           De Oudste KWIERYN.

            Jy verzinje, ik heb  t op de nieuwe Markt
gekoft
Van een Uitdraagster.

                ANTONIO.

            Dat is alzo zeker, als wy leeven.

           De Jongste KWIERYN.

     t Kan zyn.  k Had het Tafelbezem om te verkoopen,
gegeeven
    Om dat ik juist geld van doen had, en  er jou niet
om vraagen wou.
    Maar buiten dit Stukje heeft men een van jonger
datum, en dat veel meer gelykheid heeft met DE DWAALING
van SHAKESPEAR; namelyk het Eiland van Verwarring, van
den Amsterdamschen Tooneeldichter H. VAN ELVERVELT. Een
Blyspel in Drie Bedryven. De Dichter zegt dat hetzelve
zyne geboorte verschuldigt is aan eene enkle inval van
gedachten, want op zekeren tyd op de bovengemelde
[p. 438] Gelyke Tweelingen denkende, oordeelde hy, dat
het niet onaartig zou zyn, wanneer men Tweemaal
Tweelingen in een zelfde Stukje bragt; dewyl als dan de
verwarring nog grooter zou kunnen gemaakt worden. Om
welke gedachten te vervullen hy niets beter wist dan
Twee Heeren, Tweelingen zynde, ieder een Knecht te
geeven dat ook Tweelingen waaren, en waar omtrent de
waarschynlykheid dus even groot is.
    Tot dit Ontwerp wist zyn Ed. niets beter, dan een
Eiland, en wel Leukonië, als de voornaamste plaats der
Philippynsche Eilanden, tot de plaats van dit Stukje te
verkiezen; daar hy de Heeren tot Kooplieden maakte, waar
van zich de één voorlang op het Eiland neder gezet
hebbende, tevens een bevragter van Scheepen is, en de
andere Broeder, Handel dryvende met een eigen Schip, by
geval en uit nieuwsgierigheid daar aan komt; en daar de
een op zyn trouwen staande, al het geene noodig heeft,
het geen aan de verkeerde by abuis ter hand word
gesteld. Ook heeft hy, schoon  er allerly Natien op dat
Eiland woonden, zyne Heeren tot Spanjaarden gemaakt, om
dat de Spaansche kleeding veelal éénerly is, het welk de
Levery van de Knegts natuurlyker wyze is, en om dat, zo
door de kneevels als kraagen en andere Byvoegsels, de
Spanjaarden wel het best gelyk waaren te maaken; terwyl
hy verder de Caracters, en van de Heeren, en van de
Knegts bizonder gemaakt heeft, zo dat dit Stukje altoos
met vermaak gezien word.
    Ik heb gezegt dat dit Stukje veel gelykheid heeft
met dat van SHAKESPEAR, de gelykheid der Knegts zyn  er
reeds bewyzen van; boven dien vergelyke men het Vyfde
Tooneel uit het Tweede Bedryf van het EILAND VAN
VERWARRING, tegens het Tweede Tooneel, Vierde Bedryf van
DE DWAALING. Zie hier het Eerstgemelde, en het laatste
op bladz. 387 enz. hier voorstaande.

[p. 439]


  GOMPERT, NETTENBURG, SERVAAS, JOOST.

                GOMPERT.

Eer Fortenates,  k bin je dienaar, ei, beget,
Ik  eb anje  uis geweest, maar vond de baak verzet,
Om dat je, kyk, verstaeje, in  uis niet stond te weezen:
Nou, dat s om t even,  k  eb voor  t geld toch niet te
vreezen;
Maar nademiddag was  t gezeid.

               NETTENBURG.

                                                    Uw
geld is klaar,
    Als gy  t bestelde goed my levert.

                GOMPERT.

                                                       
    Kyk, zie daar.
    Ik  ebje toch de Ring geleverd zelf in anden.

               NETTENBURG.

    Wanneer?

                GOMPERT.

                        Daar flis Owai! waar staeje te
belanden.
Eer Fortenates, as je geen gehegen  ebt?

               NETTENBURG.

Ik loof voorzeker dat gy saam behaagen schept
In my te foppen; want ik heb geen Ring vernomen,
Gy zoudt die brengen, maar gy zyt nog niet gekomen.

                GOMPERT.

    Ai, kyk, verward, men  eer, bin jy gien heerlyk Man?

               NETTENBURG.

    Die ben ik zeker.

                GOMPERT.

                                Ai, waarom ontken je
dan,
     Et geen je knecht nog zelf gezien  eeft by zen
oogen?

               NETTENBURG.

    En ik zeg U ronduit dat alles is geloogen.

                GOMPERT.

    Wat zegje, staeje dan te willen liegen, dat
        Je mynen Ring.......
[p. 440]

               NETTENBURG.

                                Ja, want ik heb dien
niet gehad.

                GOMPERT.

    Ai,  k ben bedirven, hilf, hy staat te willen
steelen.

                SERVAAS.

    Och! Gompert, ik moet ook in  t zelfde noodlot
deelen.
    Ik heb hem geld geleend, zo als men is gewend
    Op Intrest, dat hy nu halstarrig ook ontkent.

               NETTENBURG.

    Met recht; ik merk dat gy te zamen hebt beslooten
    My op te dringen  t geen ik nimmer heb genooten.
    De Lyst der Personaadjen dezer Vertaalinge met de
Engelsche en Hoogduitsche vergelykende, zou men mogelyk
denken dat men  er een Persoonaadjen by gevoegt hadt:
maar hier omtrent moet ik den Lezer berichten, dat ik de
Courtisane in  t Engelsch, of de Bublerin in  t
Hoogduitsch met de naam van JULIA bestempeld heb, het
geen my eigenaartiger met onze Taalgewoontens voorkwam]


                 EINDE.

                     Continue

       Tekstkritiek:

p. 342 LUCIE. er staat: LUCE.; in de tekst (p. 374) heet
zij Lucie.
p. 345 trotsch er staat: trosch
ibid. geschrey er staat: gechrey
ibid. te er staat: e
p. 350 ditmaal roepen er staat: ditmaalroepen
p. 353n Εφετια αιλδεξιφαρμεκα en Εφετια νςαμηατα
    lees: ᾽Εφέσια ἀλεξιφάρμακα en ᾽Εφέσια γράμματα
p. 354 Antipholis er staat: Antipholus
p. 356 er staat: 350
p. 357 meening er staat: meenig
p. 362 ANTIPHOLIS. er staat: ANFIPHOLIS.
p. 364 er staat: 362
p. 365 gezond er staat: gezon d
p. 378 wanneer er staat: wannner
p. 381 toestemming er staat: toestemmig
p. 382 water weder er staat: watew eder
p. 419n ENAIDE lees: ENEIDE  ambustrim lees: ambustum
p. 424 SALINUS. er staat: SOLINUS.


  • Ceneton
  • Voorkeurenpagina Opleiding Nederlands

