[Dutch]

Bernardus Brunius c.s.: De twee edellieden van Verona.
Naar het Engels van William Shakespeare.
In: William Shakespear s tooneelspelen, 5 delen. Amsterdam, 1778-1782. Deel 4
(1782), p. 333-448.
Uitgegeven door drs. G.C. van Uitert.
Red. dr. A.J.E. Harmsen, Universiteit Leiden.
Ceneton111243  Facsimile bij Ursicula  GoogleBooks
In deze uitgave zijn evidente zetfouten gecorrigeerd en gemarkeerd met een
asterisk.

                     Continue

[p. 333]


━━━━━━━━━━━━━━━━━━━━━━━━━━━━━━━━━━━━━━━━━
━━━━━━━━━━━━━━━━━━━━━━━━━━━━━━━━━━━━━━━━━
                       
              DE TWEE EDELLIEDEN

                     VAN

                   VERONA,

                   BLYSPEL.

━━━━━━━━━━━━━━━━━━━━━━━━━━━━━━━━━━━━━━━━━
━━━━━━━━━━━━━━━━━━━━━━━━━━━━━━━━━━━━━━━━━     


━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━

[p. 334]


               PERSOONEN.

De Hertog van MILANO, Vader van SYLVIA.
VALENTINO, }  de Twee Edellieden.
PROTEUS,
ANTONIO, Vader van PROTEUS.
THURIO, een belachelyk Medeminnaar van VALENTINO.
EGLAMORE, Medehelper van SYLVIA tot haare vlucht.
Herbergier, daar JULIA thuis is te MILANO.
Roovers.
SPEED, een onnozele boere knecht van VALENTINO.
LAUNCE, een dergelyke knecht van PROTEUS.
PANTHION, een knecht van ANTONIO.
JULIA, eene jonge juffer van VERONA, Minnaares van
PROTEUS.
SYLVIA, dochter van den Hertog van MILANO, Minnaares
van VALENTINO.
LUCETTA, Kamenier van JULIA.
Dienaars.
Musikanten.

Het Tooneel is nu eens te Verona, en dan
                   we-
   der te Milano, en somtyds ook op de
           grenzen van Mantua.

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━

[p. 334a: frontispice]

P, Wagenaar jun inv. et del.                            
              G. Bogerts sculps. 1782.


                    DE HERTOG.

               neem gy uwe Sylvia,

DE TWEE EDELLIEDEN VAN VERONA. Vde Bedr. Vde Toon.

                     Continue

[p. 335]


           DE TWEE EDELLIEDEN

                   VAN

                 VERONA,

                BLYSPEL.

━━━━━━━━━━━━━━━━━━━━━━━━━━━━━━━━━━━━━━━━━
━━━━━━━━━━━━━━━━━━━━━━━━━━━━━━━━━━━━━━━━━

             EERSTE BEDRYF.

             EERSTE TOONEEL.

   Het Tooneel verbeeld eene straat te
                 Verona.

           VALENTINO, PROTEUS.

               VALENTINO.

Laat af langer by my aan te houden, myn waarde Proteus;
thuisblyvende jongelingen behouden altoos slechts eene
huislyke kennis; indien de genegenheid uwe jeugdige
dagen niet boeide aan de aangenaame oogwenken van uwe
geliefde Minnaares, dan zou ik veeleer by u aanhouden om
uw gezelschap, om de wonderen van de waereld overal te
gaan beschouwen, dan dat gy thuis uwen ledigen tyd in
luiheid doorbrengende, uwe jeugd verslyt in wanschapene
werkeloosheid. Maar dewyl gy nu bemint, bemin nu steeds
voort, en blyf daarby, even als ik zal doen, wanneer ik
eens beginnen zal te beminnen.
[p. 336]

                PROTEUS.

    Wilt gy dan volstrektelyk vertrekken? Welnu, vaarwel
dan waarde Valentino! Denk aan uwen Proteus, wanneer gy,
by toeval, eenig zeldzaam en aanmerkenswaerdig voorwerp
op uwe reis ontmoet. Wensch, dat ik uw deelgenoot mogt
zyn in uw geluk, wanneer gy gelukkig zyt; en in uw
gevaar, indien u ooit gevaar bejegent, beveel dan uwe
smart aan myn yverig gebed; want ik zal voor u bidden,
Valentino.

               VALENTINO.

    En op een minneboek zult gy bidden voor myn geluk.

                PROTEUS.

    Op het een of ander boek, dat ik bemin, zal ik voor
u bidden.

               VALENTINO.

    Dat is dan voorzeker op de eene of andere diepe
historie van eene nog dieper verliefdheid; zo als, hoe
de jonge Leander den Hellespont overzwom.

                PROTEUS.

    Dat is wel eene diepe historie van eene nog dieper
verliefdheid; want hy stak tot over de schoenen toe in
de liefde.

               VALENTINO.

    Dat is waar; maar gy steekt tot over de laarzen toe
in de liefde, en evenwel hebt gy nooit den Hellespont
overgezwommen.

                PROTEUS.

    Tot over de laarzen? Neen, trek my geene laarzen
aan.

               VALENTINO.

    Neen, dat zal ik niet doen; want het past u niet.

                PROTEUS.

    Wat?
[p. 337]

               VALENTINO.

    In de liefde te steeken, waarin men verachting koopt
voor zuchten, een stuursch gelaat voor smeekingen, eene
rasverwelkende vreugd van één oogenblik voor twintig
slaapelooze, langwylige en verveelende nachten. Dikwyls
eene ongelukkige winst, wanneer men die by geluk wint,
en niets dan zwaare zorg gewonnen, wanneer men haar
verliest; hoe men het opneemt het is niets anders dan
dwaasheid voor verstand gekocht, of anders verstand
overwonnen door dwaasheid.

                PROTEUS.

    Zo zou het dan by u hier op uitkomen, dat ik zot
ben.

               VALENTINO.

    En zo zal het, vrees ik, by u daarop uitkomen, dat
gy het waarlyk zyt.

                PROTEUS.

    Het is de liefde, waar tegen gy uitvaart, maar ik
ben de liefde niet.

               VALENTINO.

    De liefde is uw meester, want hy overmeestert u, en
hy, die zich zo zeer laat onder het juk brengen van een 
zot, behoort, myns bedunkens, niet voor wys te boek
gezet te worden.

                PROTEUS.

    Echter zeggen de Dichters, dat gelyk in de fraaiste
bloemknoppen somtyds eene knaagende ryp verborgen zit,
eveneens de knaagende liefde in het fraaist vernuft
huisvest.

               VALENTINO.

    En de Dichters zeggen ook, dat gelyk de vroegste
knoppen door de rypen opgegeten worden, éér zy bloeijen,
eveneens het jong en teder vernuft door de liefde tot
zotheid gebragt word, en verwelkt in den knop, zyn groen
reeds in zyne lente verliezende, en tevens alle de
schoone gevolgen van een hoop op het toekomende. Maar,
waarom [p. 338] verkwist ik myn tyd met u te raaden, u,
die eene gelofte gedaan heeft aan de tedere liefde? Nog
eens, vaarwel; myn Vader verwacht myne komst op de haven
om my aan boord te zien gaan.

                PROTEUS.

    En ik zal u derwaarts verzellen, Valentino.

               VALENTINO.

    Neen, myn waarde Proteus, laaten wy hier afscheid
neemen. Verwittig my te Milano door brieven van uw geluk
in de liefde, en van hetgeen hier nog meer mogt
voorvallen in het afzyn van uwen vriend; en ik zal u van
myn kant insgelyks met brieven bezoeken.

                PROTEUS.

    Alle geluk bejegene u te Milano!

               VALENTINO.

    Ik wensch u hetzelfde hier thuis; en hiermede,
vaarwel. (Hy vertrekt.)

           PROTEUS. (alleen.)

    Hy jaagt de eer na, en ik de liefde; hy verlaat zyne
vrienden om hunner naderhand des te waerdiger te zyn; en
ik verlaat myzelven, myne vrienden, en alles om de
liefde. Gy, Julia, gy hebt my geheel herschapen; gy doet
my myne studiën verwaarloozen, en myn tyd verkwisten; gy
doet my twisten met goeden raad, en (de beöordeeling
van) de waereld voor niets achten; om u verzwak ik myn
verstand door diepe gepeinzen, en myn geest door
zorglyke gedachten.

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━


             TWEEDE TOONEEL.

             PROTEUS, SPEED.

,, Speed, de knecht van Valentino, en een der
Hansworsten van dit Tooneelstuk komt op het tooneel, en
vraagt aan Proteus naar zyn Heer. Proteus zegt hem, dat
zyn Heer waarschynlyk [p. 339] reeds naar Milano zal
scheepgegaan zyn. Dit geeft den vernuftigen Speed
gelegenheid om zichzelven by een schaap te vergelyken;
en dit denkbeeld van een schaap helpt hem en Proteus aan
eene menigte van laffe en schaapachtige woordspeelingen.
Proteus vraagt vervolgens, of Speed zyn brief aan Julia
heeft overgegeven, en hoe zy die ontfangen heeft; maar
krygt zulk een schaapachtig antwoord van hem, dat hy ten
laatste wyslyk besluit, in het toekomende een bekwaamer 
afgezant te gebruiken om de gevoelens van zyn hart te
verklaaren. Dit geheel tooneel is eene aaneenschakeling
van verveelende kwinkslagen, en woordspeelingen, volgens
den smaak van die tyden, en gelyk aan die aartigheden,
waarmede Hansworst op sommige Hoogduitsche Tooneelen nog
heden de eer heeft de goedgunstige aanschouwers te
verveelen. 
    Dit zegt de Heer WIELAND in zyne Hoogduitsche
Vertaaling van SHAKESPEARE, en de Heer ESCHENBURG heeft,
in zyne laatere vertaaling, dit Tooneel insgelyks
overgeslagen; hetwelk my bewogen heeft daaromtrent even
eens te handelen, en enkel de bovenstaande aanmerking
van den Heer WIELAND over te neemen; eensdeels omdat
dezelve zeer gegrond en waar is, en anderdeels, omdat
dit armhartig tooneel opgevuld is met woordspeelingen,
die onvertaalbaar zyn; dat is, die door het vertaalen
geheel laf en smaakeloos zouden worden.


━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━


             DERDE TOONEEL.

  Het Tooneel is in de kamer van Julia.

             JULIA, LUCETTA.

                 JULIA.

Zeg my eens, Lucetta, nu wy hier alleen zyn; [p. 340]
zoud gy my raaden in eenigen liefdehandel te vervallen?

                LUCETTA.

    Ja, Mejuffer, mits dat gy in dat vallen niet
onvoorzichtig struikelt.

                 JULIA.

    Van allen die fraaije jonge heeren, die dagelyks
tegen my van liefde spreeken, wie is in uw zin de
beminnenswaerdigste van allen?

                LUCETTA.

    Noem my hunne naamen eens op, als het u gelieft; dan
zal ik u myn gevoelen zeggen, naar myn gering verstand.

                 JULIA.

    Wat dunkt u van den fraaijen Ridder Eglamore?

                LUCETTA.

    Ik houd hem voor een onbesproken , fraai , en aartig
 Ridder, maar, indien ik in uwe plaats was zou hy nooit
de myne zyn.

                 JULIA.

    Wat denkt gy dan van den ryken Mercatio?

                LUCETTA.

    Veel goeds van zyne schatten; maar van hem zelven
maar zo, zo.

                 JULIA.

    Wat denkt gy dan van den bevalligen Proteus?

                LUCETTA.

    Hemel! hemel! (wat is het droevig) te zien hoe de
dwaasheid ons beheerscht!

                 JULIA.

    Hoe nu, wat betekent die uitroep by (het hooren van)
zyn naam?

                LUCETTA.

    Vergeef het my, Mejuffer; het is eene voorbygaande
beschaamdheid, dat ik onwaerdig schepsel van een zo
beminlyken edelman iets zou weeten te zeggen.
[p. 341]

                 JULIA.

    Hoe, niets van Proteus, en wel van allen de anderen?

                LUCETTA.

    Wel nu, dan zeg ik; dat ik hem onder veel goeden
voor den besten houd.

                 JULIA.

    En de rede is?

                LUCETTA.

    Ik heb geene rede daarvoor dan eene vrouwenrede, ik
houd hem voor den besten, omdat ik hem daarvoor houd.

                 JULIA.

    En zoud gy dan willen dat ik myne liefde op hem zou
werpen?

                LUCETTA.

    Ja, zo gy uwe liefde niet (onwaerdiglyk) weg wilt
werpen.

                 JULIA.

    Hoe, en hy is de eenige van allen, die my nooit
getroffen heeft.

                LUCETTA.

    En echter dunkt my, dat hy u het meest van allen
bemint.

                 JULIA.

    Dat hy zo weinig spreekt toont dat hy my weinig
bemint.

                LUCETTA.

    Het vuur, dat het meest verborgen gehouden word,
brand het sterkst.

                 JULIA.

    Zy beminnen niet, die hunne min niet toonen.

                LUCETTA.

    o, Zy beminnen het minst, die hunne min voor alle
menschen ten toon stellen.

                 JULIA.

    Ik zou wel wenschen zyn hart te kennen.
[p. 342]

                LUCETTA.

    Doorlees dan dit papier, Mejuffer.

                 JULIA.

    ,, Aan Julia, zeg, van wien?

                LUCETTA.

    Dat zal de inhoud aantoonen.

                 JULIA.

    Spreek op, wie gaf het u?

                LUCETTA.

    De knecht van Signor Valentino; gezonden, naar ik
denk, van Proteus. Hy wilde het aan u gegeven hebben,
maar, dewyl ik hem ontmoette, nam ik het aan in uwen
naam; ik bid, dat gy my dit niet kwalyk neemt.

                 JULIA.

    Wel zo, (gy zyt) op myne eer, eene fraaije
makelaares, durft gy u verstouten onbehoorlyke letteren
te huisvesten, om zaamen te spannen en verraad te
smeeden tegen myne jeugd? Geloof my, dit is eene
bediening van groote waardy, en gy zyt eene bediende,
die recht bekwaam is voor deeze bediening. Daar is het
papier terug, maak dat het wedergegeven word, of anders
behoeft gy nooit weder onder myne oogen te komen.

                LUCETTA.

    Voor de liefde te pleiten verdient veeleer belooning
dan haat.

                 JULIA.

    Zult gy heengaan?

                LUCETTA.

    Ja, om u (in eenzaamheid) te laaten overdenken. (Zy
vertrekt)

             JULIA. (alleen)

    En echter wenschte ik wel, dat ik den brief gezien
had. Maar het zou schande zyn, zo ik haar terug riep, en
haar verzocht om eene daad te doen, waarover ik haar
bekeven heb. Welk eene zottin is zy, die weet, dat ik
een meisje ben, en my [p. 343] niet dwingt om den brief
in te zien? Dewyl toch eerbaare meisjes gewoon zyn Neen
te zeggen, wanneer zy gaarne zouden willen, dat de
aanbieder daaruit Ja verstond. Foei! foei! hoe
eigenzinnig is deeze dwaaze liefde, die, even als een
stout kind, haare voedster krabt, en terstond daarna
weder onderdaaniglyk de roede kust. Hoe onvriendelyk heb
ik Lucetta vanhier gekeven, toen ik echter gaarne haar
hier wilde houden! Hoe toornig leerde ik myne
wenkbraauwen te fronsen, toen inwendige blydschap myn
hart noodzaakte tot glimlachen! Myne straf is Lucetta
terug te roepen, en vergiffenis te vraagen over myne
gepleegde dwaasheid. (Zy roept.) Lucetta! Lucetta! (
Lucetta komt weder op het Tooneel.)

                LUCETTA.

    Wat belieft u, Mejuffer?

                 JULIA.

    Is het haast tyd om het middagmaal te houden?

                LUCETTA.

    Ik zou wel wenschen, dat het reeds tyd was, opdat gy
uwe gramschap mogt koelen op het eeten en niet op uwe
kamenier.

                 JULIA.

    Wat is het, dat gy daar zo schielyk van den grond
opraapt?

                LUCETTA.

    Niets.

                 JULIA.

    En waarom bukte gy dan?

                LUCETTA.

    Om een papier op te raapen, dat ik liet vallen.

                 JULIA.

    En is een papier dan niets?

                LUCETTA.

    Ja, niets, dat my betreft.
[p. 344]

                 JULIA.

    Laat het dan leggen voor degeene, die het behoort.

                LUCETTA.

    Mejuffer, het zal nooit leggen, daar het behoort,
ten zy het een verkeerden uitlegger heeft.

                 JULIA.

    De een of andere minnaar van u heeft zekerlyk aan u
in versen geschreven.

                LUCETTA.

    Opdat ik het op eene zekere wys zou zingen; geef my
eene wys, gy zelve kunt die instellen.

                 JULIA.

    Wy zullen eene ligte wys daarop stellen.

                LUCETTA.

    Het is te zwaar om op eene ligte wys gesteld te
worden.

                 JULIA.

    Zwaar! Heeft het dan een herhaalvers?

                LUCETTA.

    Ja, en het zou zeer welluidende zyn, zo gy het wilde
zingen.

                 JULIA.

    En waarom zingt gy het dan niet?

                LUCETTA.

    De toon is te hoog voor my.

                 JULIA.

    Laat my uw lied eens zien, (zy neemt het papier van
Lucetta) Hoe nu, onbeschaamde!

                LUCETTA.

    Zing maar voort, dan zult gy het wel uitzingen; maar
die toon behaagt my echter niet.

                 JULIA.

    Behaagt die u niet?

                LUCETTA.

    Neen, Mejuffer, die is te hard.
[p. 345]

                 JULIA.

    En gy zyt veel te onbeschaamd. (Zy geeft haar een 
slag.)

                LUCETTA.

    En uw toon is veel te hard, Mejuffer.

                 JULIA.

    Die beuzelpraat zal my niet langer kwellen. (Zy
verscheurt den brief) Vertrek, en laat die stukken hier
leggen; gy zoud die slechts opraapen alleen om my
toornig te maaken.

            LUCETTA. (stil.)

    Zy handelt vreemd; maar men zou haar niet beter
kunnen behaagen, dan door haar nog eens met zulk een 
brief toornig te maaken. (Zy vertrekt)

            JULIA, (alleen.)

    Ik wenschte wel, dat ik zo toornig op den brief
zelven kon zyn!  o Haatelyke handen, die zulke minnelyke
woorden kunnen verscheuren! Kwaadaartige wespen, die met
zulken aangenaamen honig gevoed word, en de byën, die u
denzelven verleenen, met uwe angels dood. Ik zal, om
boete te doen, elk stukje papier een kus geeven. Zie,
hier staat geschreven: ,, Beminnelyke Julia; Haatelyke
Julia! Tot wraak over uwe ondankbaarheid zal ik dien
naam tegen de steenen werpen, en uwen verachtenden
hoogmoed verachtelyk met voeten treeden. Zie, hier staat
geschreven: ,, De door liefde gewonde Proteus; arme
gewonde naam! myn boezem zal als een bed u huisvesten,
tot dat uwe wond volkomen zal genezen zyn; en dit zal ik
trachten te doen door een algeneezende kus. Maar ik zie
hier den naam van Proteus wel twee of driemaal
geschreven; houd u stil, gunstige wind, blaas geen enkel
woord weg vóór dat ik dien letter in letter ineen zal
gevoegd hebben, uitgezonderd myn eigen naam; laat een
wervelwind dien opvoeren naar eene ruwe, barre,
overhangende rots, en van daar in de woedende golven der
zee. Zie hier [p. 346] staat op één regel tweemaal zyn
naam geschreven: ,, De arme ongelukkige Proteus, de
verliefde Proteus aan de beminnelyke Julia; dat
(laatste) zal ik  er afscheuren; maar neen, ik zal niet;
dewyl hy dien naam zo geestig met zyn klaagenden naam
vereenigd heeft, zal ik die beiden tegen elkanderen
toevouwen; zo, kust nu, omhelst nu, twist nu, doet
alles, dat gy wilt.

LUCETTA. (Weder op het Tooneel komende.)

    Mejuffer, het middagmaal is gereed, en uw Vader
wacht u.

                 JULIA.

    Laaten wy dan gaan.

                LUCETTA.

    Hoe, moeten die papieren hier als vertelseltjes op
den grond blyven leggen?

                 JULIA.

    Zo gy achting voor dezelven hebt, neem die dan op.

                LUCETTA.

    Neen, ik was juist van voorneemen om die recht neder
te leggen; maar evenwel zullen zy daar niet blyven
leggen om te verkouden.

                 JULIA.

    Ik zie, dat gy dezelve nog in geheugen houd.

                LUCETTA.

    Ja, Mejuffer, ja, gy moogt zeggen wat gy wilt, en
alles wat gy ziet, maar ik zie ook wel iets, wanneer gy
denkt, dat ik pinkoog.

                 JULIA.

    Kom, kom; behaagt het u mede te gaan.

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━

[p. 347]


             VIERDE TOONEEL.

 Het Tooneel is in het huis van Antonio.

           ANTONIO, PANTHION.

                ANTONIO.

    Zeg my, Panthion, welk een ernstig gesprek was het,
dat gy met myn broeder in het klooster gehad hebt?

                PNTHION.

    Het was over zyn Neef Proteus, uw zoon.

                ANTONIO.

    Hoe, wat zeide hy van hem?

                PNTHION.

    Hy verwonderde zich, dat uwe Hoogedelheid toeliet
dat hy zyne jeugd thuis versleet, terwyl andere lieden,
van geringer aanzien, hunne zoonen van huis zenden om
bevordering te krygen; sommigen naar den oorlog, om daar
hun geluk te zoeken; anderen om nieuwe en onbekende
landen te ontdekken; en weder anderen naar vreemde
hoogeschoolen om geleerd te worden. Voor elke, ja zelfs
voor alle deeze bezigheden was, zeide hy, uw zoon
Proteus bekwaam; en daarom verzocht hy my, dat ik by u
zou aanhouden, dat gy hem zyn tyd niet meer hier thuis
liet doorbrengen, de. wyl het zeer nadeelig zou zyn voor
zyn ouderdom in zyne jeugd niet gereisd te hebben.

                ANTONIO.

    Gy behoeft deswegens by my niet aan te houden, ik
heb hierover reeds eene maand lang gedacht. Ik heb het
verlies van zyn tyd rypelyk overwogen, en dat hy zonder
oefening en waereldkennis nooit een volmaakt man kan
worden; de ondervinding word door vlyt verkregen, en
vol- [p. 348] maakt door den snellen loop van den tyd;
zeg my derhalven, waarheen ik hem best zal zenden.

                PNTHION.

    Ik denk, dat het uwe Hoogedelheid niet onbekend is,
dat zyn vriend, de jonge Valentino zyne opwachting maakt
by den Keizer in deszelfs vorstelyk Hof.

                ANTONIO.

    Dit is my bekend.

                PNTHION.

    My dunkt, dat het goed zou zyn, dat uwe Hoogedelheid
hem derwaarts zond; daar zou hy ridderlyke spelen, en
tournooijen kunnen bywoonen, fraaije redenen hooren, en
verkeeren met edellieden, en ooggetuige zyn van
allerhande oefeningen, die gevoeglyk zyn voor zyne jeugd
en hooge geboorte.

                ANTONIO.

    Uw raad gevalt my; gy hebt wel gesproken, en om te
toonen dat ik in denzelven een wezentlyk behaagen schep,
zal ik dien terstond werkstellig maaken, en hem zo
spoedig als mooglyk is naar het Hof van den Keizer
zenden.

                PNTHION.

    Morgen, als ik het uwe Hoogedelheid zeggen mag, gaat
Don Alfonso met andere Ridders van aanzien op reis om
den Keizer te gaan begroeten, en hem hunnen dienst aan
te bieden.

                ANTONIO.

    (Dat is) een goed gezelschap (voor hem;) Proteus zal
met hen gaan. (Zie daar komt hy) ten rechten tyd. Nu
zullen wy meteen afscheid van hem neemen.

   PROTEUS. (Op het Tooneel komende.)

    Bekoorlyke liefde! bekoorlyke letteren! bekoorlyke
minnaares! Hier is haare hand, de tolk van haar hart;
hier is haar eed, dat zy my bemint, het onderpand van
haar eer. Ach! dat onze vaders [p. 349] in onze liefde
wilden stemmen, en ons geluk door hunne goedkeuring
bevestigen! o, Goddelyke Julia!

                ANTONIO.

    Hoe is het, welk een brief leest gy daar?

                PROTEUS.

    Onder uw welneemen, Vader, het is een woord of twee
van aanbeveeling my toegezonden van Valentino, door een 
vriend, die van hem gekomen is.

                ANTONIO.

    Geef my den brief; laat my zien, wat nieuws (daarin
staat.)

                PROTEUS.

    Daar is geen nieuws in, Signor, dan dat hy schryft,
hoe vermaakelyk hy leeft, hoe zeer hy bemind word van
den Keizer, die hem dagelyks nieuwe vriendschap betoont;
en dat hy niets anders wenscht, dan my by zich te
hebben.

                ANTONIO.

    En hoe bevalt u deeze wensch?

                PROTEUS.

    Als iemand, die geheel afhanglyk is van uwen wil, en
niet van zynen vriendelyken wensch.*

                ANTONIO.

    Myn wil stemt eenigermaate met zyn wensch overeen.
Word niet gemelyk, omdat ik zo grooten spoed maak; want
dat ik wil dat wil ik; en daarmede gedaan. Ik heb
besloten, dat gy eenigen tyd u zult ophouden by
Valentino aan het Hof van den Keizer. Zoveel onderhoud,
als hy van zyne ouders geniet, zoveel zal ik u ook
geeven; houd u gereed om morgen te vertrekken. Geene
verschooning, want ik ben onverzettelyk.

                PROTEUS.

    Heer Vader, ik kan zo spoedig niet van alles
voorzien zyn; ik bid u overleg het nog een of twee
dagen.
[p. 350]

                ANTONIO.

    Hoor, alles, dat ontbreekt zal u nagezonden worden;
talm niet langer, morgen moet gy op reis gaan. Kom,
Panthion; ik zal my van u bedienen om deeze onderneeming
te helpen verhaasten. (Antonio en Panthion vertrekken.)

           PROTEUS. (alleen.)

    Dus heb ik het vuur gemyd uit vrees van my te
branden, en dus heb ik my in de zee begeven, in welke ik
verdrink. Ik durfde den brief van Julia niet aan myn 
Vader laaten zien, uit vrees, dat hy myne liefde zou te
keer gaan, en door het voordeel van myne eigene
uitvlucht is hy myne liefde juist het allersterkst te
keer gegaan. Ach! hoe zeer gelykt deeze lente der liefde
naar het onzeker weder van een Aprilsdag, waarin men, in
den beginne, de zon in haaren vollen glans ziet, terwyl
eene opkomende regenwolk dien allengs voor onze oogen
verbergt!

        PANTHION. (wederkomende.)

    Signor Proteus, uw Vader laat u ontbieden; hy heeft
haast, en daarom bid ik u, dat gy spoedig naar hem
toegaat.

                PROTEUS.

    Welaan, het moet zo zyn! Myn hart zegt het my, en
echter zegt my dat zelfde hart wel duizendmaal wederom
Neen.


      Einde van het Eerste Bedryf.

                     Continue

[p. 351]


             TWEEDE BEDRYF.

             EERSTE TOONEEL.

 Het Tooneel is te Milano, in eene zaal
        van het Hertoglyk Paleis.

            VALENTINO, SPEED.

                 SPEED.

    Mynheer, uwe handschoen.  

               VALENTINO.

    Het is myne handschoen niet; ik heb myne
handschoenen aan.

                 SPEED.

    Welnu, dan kan deeze de uwe nog worden, of schoon
het maar eene enkele is.

               VALENTINO.

    Laat my die zien; ja, geef hier, het is de myne; o,
schoon versiersel, dat een goddelyke hand overdekt! Ach,
Sylvia! Sylvia!

           SPEED. (roepende.)

    Mevrouw Sylvia! Mevrouw Sylvia!

               VALENTINO.

    Hoe nu, knaap!

                 SPEED.

    Ik kan haar niet beroepen, Mynheer.

               VALENTINO.

    En wie heeft u bevolen haar te roepen?

                 SPEED.

    Uwe Hoogedelheid zelf, of ik heb het mis.

               VALENTINO.

    Gy zyt altoos te haastig.

                 SPEED.

    En evenwel kreeg ik onlangs kyven omdat ik te
langzaam was.
[p. 352]

               VALENTINO.

    Hoor eens, kameraat, zeg my; kent gy Mevrouw Sylvia?

                 SPEED.

    Die Juffer, op welke uwe Hoogedelheid verliefd is?

               VALENTINO.

    Hoe! Waaruit weet gy, dat ik verliefd ben?

                 SPEED.

    De droes! wel duidelyk uit de volgende kentekenen;
vooreerst, hebt gy geleerd, even gelyk Signor Proteus
uwe armen over elkanderen te leggen als een Malcontent;
een minnezang te neuriën als een roodborstje; alleen te
loopen als iemand, die de pest heeft; te zuchten als een
schooljongen, die zyn Abéboek verloren heeft; te huilen
als een jong meisje, dat haare grootmoeder begraven
heeft; te vasten als iemand, die ziekelyk is; te waaken
als iemand, die vreest, dat hy bestolen zal worden; zo
klaaglyk te spreeken als een bedelaar op Allerheiligen.
Te vooren waart gy gewoon, wanneer gy lachte, te
kraaijen als een haan; wanneer gy wandelde, (zo moedig)
te gaan als een leeuw; wanneer gy vastte, dan was het
voort na het eeten; wanneer gy droevig waart, dan was
het omdat gy geen geld had; en nu zyt gy door eene
Minnaares zódanig herschapen, dat ik, wanneer ik u
aanzie, kwaalyk kan gelooven, dat gy myn Heer zyt.

               VALENTINO.

    Kan men allen deeze dingen in my bespeuren?

                 SPEED.

    Men bespeurt die nog veel meer buiten u.

               VALENTINO.

    Buiten my? Dat kan niet weezen.

                 SPEED.

    Buiten u, ja, dat is zeker; want buiten u zou
niemand zo eenvoudig zyn, maar gy zyt zo zeer buiten
deeze dwaasheden, dat deeze dwaasheden in u zyn, en [p.
353] door u heen schynen als het water door een urinaal,
zodat elk oog, dat u maar ziet, een Doctor is, die uwe
ziekte kan verklaaren.

               VALENTINO.

    Maar zeg my: kent gy myne Minnaares Sylvia?

                 SPEED.

    Die, welke gy zo sterk aankykt als zy aan de tafel
zit?

               VALENTINO.

    Hebt gy dat opgemerkt? Ja, juist dezelfde.

                 SPEED.

    o, Neen, Mynheer, ik ken haar niet.

               VALENTINO.

    Hoe, gy kent haar door dat ik haar zo sterk aankyk,
en evenwel kent gy haar niet!

                 SPEED.

    Is zy niet onbevallig, Mynheer?

               VALENTINO.

    Zy is nog bevalliger dan zy schoon is, knaap.

                 SPEED.

    Dat weet ik wel, Mynheer.

               VALENTINO.

    Wat weet gy wel?

                 SPEED.

    Dat zy niet zo schoon is als gy haar wel bevallig
acht.

               VALENTINO.

    Ik wil zeggen, dat haare schoonheid uitneemende is,
maar haare bevalligheid oneindig.

                 SPEED.

    Dat wil zeggen, dat de eene schilderachtig is en de
andere buiten tel?

               VALENTINO.

    Hoe schilderachtig, en hoe buiten tel?

                 SPEED.

    Wat drommel, Mynheer! ik meen, zó geschilderd om
haar schoon te doen schynen, dat niemand haare
schoonheid telt.
[p. 354]

               VALENTINO.

    Wat denkt gy wel van my, knaap? Ik staa borg voor
haare schoonheid.

                 SPEED.

    Gy hebt haar niet gezien zedert dat zy lelyk
geworden is.

               VALENTINO.

    Hoe lang is zy dan lelyk geweest?

                 SPEED.

    Zo lang als gy haar bemind hebt.

               VALENTINO.

    Ik heb haar bemint zo haast ik haar gezien heb, en
nog zie ik haar schoon.

                 SPEED.

    Als gy haar bemint kunt gy haar niet zien.

               VALENTINO.

    Waarom niet?

                 SPEED.

    Omdat de liefde blind. o, Dat gy myne oogen had, of
dat uwe oogen nog het gezicht hadden, hetgeen zy pleegen
te hebben, toen gy Signor Proteus bekeeft, omdat hy met
de kousen op de hielen liep.

               VALENTINO.

    En, wat zou ik dan zien?

                 SPEED.

    Uwe eigene dwaasheid, en haare byzondere lelykheid;
want hy verliefd zynde kon niet zien zyne kousebanden op
te binden, en gy, nu gy verliefd zyt, kunt niet zien uwe
kousen aan te trekken.

               VALENTINO.

    Wel, knaap dan zyt gy ook waarschynlyk verliefd;
want niet lang geleden kond gy des ochtends, niet zien
myne schoenen schoon te maaken.

                 SPEED.

    Voorzeker, Mynheer, was ik verliefd; ik was verliefd
op myn bed; en ik dank u, dat gy my [p. 355] voor die
liefde geslagen hebt, want nu heb ik des te meer recht
om u over uwe liefde te bestraffen.

               VALENTINO.

    Om kort te gaan, ik staa verrukt over haare
schoonheid.

                 SPEED.

    Ik zou wel wenschen, dat gy zat, dan zou uwe
verrukking wat bedaaren.

               VALENTINO.

    Gisteren-avond beval zy my, dat ik eenige letteren
zou schryven aan iemand, dien zy bemint.

                 SPEED.

    En hebt gy dat gedaan?

               VALENTINO.

    Ja, zeker.

                 SPEED.

    Zyn die niet armhartig geschreven?

               VALENTINO.

    Neen, zy zyn zo goed geschreven, als my mooglyk was.
Maar zacht daar komt zy. (Sylvia komt op het Tooneel.)

                 SPEED.

    o, Welk eene fraaije marionet! welk een mooi
poppetje! Nu zal hy voorzeker de uitlegger weezen.

               VALENTINO.

    Mevrouw, en Meestres ik wensch u duizendmaal goeden
morgen.

                 SPEED.

    o, Wensch  er een goeden avond by, dat zal hier een
millioen complimenten geeven.

                 SYLVIA.

    Signor Valentino, myn Opwachter, ik wensch het u
tweeduizendmaal.

                 SPEED.

    Hy behoorde haar intrest te geeven, en zy geeft het
hem.
[p. 356]

               VALENTINO.

    Ik heb, gelyk gy my bevolen had, den brief voor u
geschreven aan uwen geheimen naamloozen vriend; hetgeen
ik niet gaarne zou gedaan hebben, indien myn plicht voor
u zulks niet vereischt had.

                 SYLVIA.

    Ik dank u, myn waarde Opwachter, het is zeer fraai
gedaan.

               VALENTINO.

    Geloof my, Mejuffer, dat ik werk gehad heb om het af
te krygen; want, dewyl ik niet wist voor wien het was,
schreef ik slechts by gissing, en zeer twyfelachtig.

                 SYLVIA.

    Misschien hebt gy te groote gedachten van de moeite,
die gy gedaan hebt?

               VALENTINO.

    Neen, Mevrouw, indien het u van dienst kan zyn, dan
wil ik wel tienmaal meer schryven, zo gy het begeert. En
evenwel.....

                 SYLVIA.

    Eene aartige uitdrukking; nu, ik kan het gevolg wel
gissen; en evenwel wil ik het niet zeggen, en evenwel
acht ik het niet, en evenwel kunt gy dit (geschrift)
wederom neemen, en evenwel dank ik u, met voorneemen om
u na deezen niet weder lastig te vallen.

           SPEED. (ter zyde.)

    En evenwel zult gy, en evenwel, en nog eens evenwel.

               VALENTINO.

    Wat wilt gy hiermede zeggen, Mevrouw? Behaagt het u
niet?

                 SYLVIA.

    Ja, ja, die regels zyn vry geestig geschreven; maar
dewyl het tegen uwen zin is, neem die terug; zie daar,
neem aan.
[p. 357]

               VALENTINO.

    Mevrouw, zy zyn voor u.

                 SYLVIA.

    Ja, Mynheer, gy hebt die op myn verzoek geschreven,
maar ik wil die niet hebben; zy zyn voor u; ik zou die
treffender geschreven hebben.

               VALENTINO.

    Indien het u behaagt, Mevrouw, zal ik een anderen
brief schryven.

                 SYLVIA.

    En als gy dien geschreven hebt, lees dien dan uit
myn naam, en, zo die u dan behaagt, dan is het wel; en
zo niet, laat het dan zo zyn.

               VALENTINO.

    Indien die my behaagt, Mevrouw, wat dan?

                 SYLVIA.

    Indien die u behaagt, behoud die dan voor uwe
moeite; en hiermede wensch ik u een goeden morgen. (Zy
vertrekt.)

                 SPEED.

    o, Nooitgeziene, onmerkbaare klucht! even
onzichtbaar als een mensch zyn eigen neus, of een toren
zyn eigen weêrhaan! Myn Heer zoekt haar aan, en zy heeft
hem, die enkel begeerde onder haare voogdy te staan,
geleerd haar voogd te te worden. o, Uitmuntende list!
Wie heeft het ooit fraaijer gehoord? Dat myn Heer, die
haar schryver is, aan zichzelven een brief zou schryven!

               VALENTINO.

    Wat reden hebt gy daar by uzelven, knaap?

                 SPEED.

    Ik mompelde maar zo wat. Gy zyt het die rede hebt.

               VALENTINO.

    Om wat te doen?

                 SPEED.

    Om de woordvoerder van wege Mevrouw Sylvia te zyn.
[p. 358]

               VALENTINO.

    By wien?

                 SPEED.

    By uzelven, want zy vryt u figuurlyk.

               VALENTINO.

    Hoe figuurlyk?

                 SPEED.

    Wel, door een brief.

               VALENTINO.

    Hoe, zy heeft immers aan my niet geschreven?

                 SPEED.

    Wel, dat behoeft zy ook niet te doen, dewyl zy u
aangesteld heeft om aan uzelven te schryven. Begrypt gy
haare klucht niet?

               VALENTINO.

    Neen, geloof my.

                 SPEED.

    Hebt gy dan haaren ernst begrepen?

               VALENTINO.

    Zy heeft my niets gegeven dan eenige gemelyke
woorden.

                 SPEED.

    Hoe, zy heeft u immers een brief gegeven.

               VALENTINO.

    Dat is die brief, dien ik voor haar aan haaren
vriend geschreven heb.

                 SPEED.

    En dien brief heeft zy zelve besteld, en daarmede
gedaan.

               VALENTINO.

    Ik wenschte wel, dat het waar was.

                 SPEED.

    Ik wil u wel daarvoor instaan.

               VALENTINO.

    Wat zegt gy?

                 SPEED.

    Gy hebt menigmaal aan haar geschreven. en zy heeft
uit zedigheid, of uit gebrek aan bekwaamen [p. 359] tyd
u niet kunnen antwoorden, of misschien heeft zy
gevreesd, dat een andere bode haare neiging zou
ontdekken, en daarom heeft zy haaren beminden geleerd
zelf aan haaren Minnaar te schryven. Hoe, staat gy nog
in gedachten, Mynheer? Het is tyd om te eeten.

               VALENTINO.

    Ik heb al genoeg.

                 SPEED.

    Goed; maar hoor eens, Mynheer; schoon de liefde als
de Cameleon van de lucht kan leeven, ben ik echter een
schepsel, dat gewoon is van spys en drank te leeven, en
daarom zou ik nu gaarne wat eeten hebben. Ach! wees toch
niet gelyk uwe Meestres! laat u beweegen! laat u
beweegen!

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━


             TWEEDE TOONEEL.

 Het Tooneel is in het huis van Julia te
                 Verona.

             PROTEUS, JULIA.

                PROTEUS.

    Neem geduld, waarde Julia.

                 JULIA.

    Ik moet wel, dewyl  er geen hulpmiddel is.

                PROTEUS.

    Wanneer ik eenigzins kan zal ik terug keeren.

                 JULIA.

    Wanneer gy niet wederomkeert, zult gy des te
schielyker wederomkeeren. (Zy geeft hem een ring.) Ik
bid u neem deezen ring ter gedachtenis van Julia.

                PROTEUS.

    Dan zullen wy wisselen; ziedaar, neem gy dan deezen.
[p. 360]

                 JULIA.

    En laaten wy nu deeze verbindtenis met een heiligen
kus verzegelen.

                PROTEUS.

    Ziedaar myne hand tot een onderpand van myne
oprechte trouw, en zo  er ooit een uur voorbygaat,
waarin ik niet om u zal zuchten, myne Julia, laat my dan
in het volgend uur het een of ander droevig ongeluk
overgekomen wegens myne vergetelheid! Myn Vader verwacht
myne komst; zeg niets; het gety is thans gekomen, niet
het gety van uwe traanen, want dat gety zou my langer
ophouden, dan het behoort. Vaarwel, Julia! (Julia
vertrekt.)  Hoe! Vertrekt zy zonder één woord te
spreeken? Ja, dit is eigen aan de waare liefde; zy kan
niet spreeken; want de oprechtheid wil zich liever
aangenaam maaken door daaden dan door woorden.

                PNTHION.

    Signor Proteus, men wacht u.

                PROTEUS.

    Gaa heen, ik zal komen. Helaas! dit afscheid slaat
ons ongelukkige gelieven met doofheid.

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━


             DERDE TOONEEL.

    Het Tooneel verbeeld eene straat.
         LAUNCE. (Met zyn hond)

    Het zal nog wel een uur duuren eer ik gedaan heb met
huilen; het geheel geslacht van de Launcen hebben dat
gebrek, ik heb myne proportie gekregen even als de
verloren zoon, en zal nu met Signor Proteus naar het
Keizerlyk Hof gaan. My dunkt, dat Crab myn hond de
onaandoenlykste hond is, die  er leeft; myne moeder
schreide, myn vader snikte, myne zuster schreeuwde het
uit, [p. 361] onze meid jankte, onze kat wrong haare
handen, ons gantsche huis was in verwarring; en evenwel
heeft die onmededoogende rekel niet ééne traan gestort.
Hy is een steen, een rechte steen, hy heeft niet meer
medelyden dan een hond; een smous zelf zou gehuild
hebben zo hy ons afscheid gezien had, en hoe myne
grootmoeder, die geene oogen meer heeft, zich blind
schreide over myn vertrek. Zie, ik zal eens toonen hoe
het ging; deeze schoen is myn vader; neen; de
linkerschoen is myn vader; neen, neen, die linkerschoen
is myne moeder; neen, dat kan ook niet weezen; ja wel,
het is al zo, het is al zo; want die heeft de slechtste
zool; ja, die schoen met het gat is myne moeder, en die
is myn vader; de droes ja! zo is het; nu verder, deeze
stok is myne zuster, want, zie, zy is zo bleek als een
doek, en zo mager als een hout; die hoed is Anna, onze
meid; ik ben de hond; neen de hond is zich zelf. en ik
ben de hond; och neen de hond is ik, en ik ben ik zelf;
ja, ja, nu kom ik by myn vader: Vader, geef my uw zegen;
nu moet de schoen geen woord spreeken door het huilen;
nu moet ik myn vader zoenen, goed, hy schreit al voort;
nu kom ik by myne moeder; ach! dat zy nu spreeken kon!  
als eene oude vrouw! nu, nu zal ik haar zoenen; ziedaar!
dat is net de reuk van den adem van myne moeder; nu kom
ik tot myne zuster; let wel hoe zy kermt; nu stort de
hond in die tusschentyd niet ééne traan, en spreekt geen
enkel woord; en zie eens hoe ik het stof met myne
traanen bevochtig.

   PANTHION. (op het Tooneel komende.)

    Launce, maak voort, maak voort; uw heer is reeds aan
boord, en gy zult hem voorzeker moeten naroeijen; wat
deert u? waarom schreit gy, vriend? Loop heen, domme
ezel, gy zult te laat komen wanneer gy nog langer
vertoeft.
[p. 362]

    ,, Ik ben verplicht hier op nieuw eenige
woordenwisselingen tusschen Speed en Panthion over te
slaan dewyl derzelver onaartige aartigheid bestaat in
eene woordspeeling met het woord tide, gety, en het
woord tied, gebonden, die in de uitspraak eveneens
klinken. De Heeren Wieland en Eschenburg zyn my hierin
voorgegaan. 

                 LAUNCE.

    Welnu, wat meer?

                PNTHION.

    Wel dus zoud gy het gety missen, en door het gety te
missen zoud gy in uwe reis missen, en door in uwe reis
te missen zoud gy uw meester missen, en door uw meester
te missen zoud gy uwe huur missen, en... Waarom houd gy
myn mond dicht?

                 LAUNCE.

    Uit vrees, dat gy eens uwe tong mogt komen te
missen.

                PNTHION.

    Waardoor?

                 LAUNCE.

    Door al uw gebabbel. Kom, kom, laat my gaan; want
geloof my, indien de (bedding der) rivier droog was zou
ik die kunnen vullen met myne traanen; en zo de wind
geheel stil was, zou ik met myne zuchten de boot kunnen
voortdryven.

                PNTHION.

    Kom voort, kom voort, ik ben gezonden om het u te
zeggen.

                 LAUNCE.

    Zeg my wat gy wilt.

                PNTHION.

    Zult gy gaan.

                 LAUNCE.

    Ja, ik zal gaan.

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━

[p. 363]


             VIERDE TOONEEL.

 Het Tooneel is te Milano in het Paleis
             van den Hertog.

    SYLVIA, VALENTINO, THURIO, SPEED.

                 SYLVIA.

    Myn Opwachter....

               VALENTINO.

    Mevrouw.

                 SPEED.

    Mynheer, Signor Thurio grimt u aan.

               VALENTINO.

    Dat is uit liefde.

                 SPEED.

    Evenwel niet voor u.

               VALENTINO.

    Nu dan voor myne Meestres.

                 SPEED.

    Het zou goed zyn, dat gy hem wat slagen gaaft.

        SYLVIA. (tegen Valentino)

    Gy zyt droefgeestig, Mynheer.

               VALENTINO.

    Ja, Mevrouw, dat schynt zo.

                 THURIO.

    Schynt gy iets te zyn, dat gy inderdaad niet zyt?

               VALENTINO.

    Misschien, ja.

                 THURIO.

    Zo veinst gy dan.

               VALENTINO.

    Dat doet gy.

                 THURIO.

    Wat schyn ik dan te zyn, dat ik niet ben?
[p. 364]

               VALENTINO.

    Wys.

                 THURIO.

    En welk bewys hebt gy voor het tegendeel?

               VALENTINO.

    Uwe zotheid.

                 THURIO.

    En waarin hebt gy myne zotheid ontdekt?

               VALENTINO.

    In uw wambuis.

                 THURIO.

    Myn wambuis is een dubbel onderkleed.

               VALENTINO.

    Wel nu, dan zal ik uwe zotheid ook verdubbelen.

                 THURIO.

    Wat!

                 SYLVIA.

    Hoe, word gy kwaad, Signor Thurio? Gy verandert van
kleur.

               VALENTINO.

    Staa hem dat toe, Mevrouw; hy is een soort van
Cameleon.

                 THURIO.

    Die meer lust heeft om zich met uw bloed te voeden,
dan om van uwe lucht te leeven.

               VALENTINO.

    Hebt gy nu uitgesproken, Signor?

                 THURIO.

    Ja, Signor, en gedaan ook, voor tegenwoordig.

               VALENTINO.

    Dat weet ik wel, Signor; gy eindigt altoos éér gy
begint.

                 SYLVIA.

    Eene schoone salvo van woorden, Mynheeren, en
gezwind afgevuurd.

               VALENTINO.

    Dat is zo, Mevrouw, en wy danken den geever.
[p. 365]

                 SYLVIA.

    Wie is dat, Mynheer?

               VALENTINO.

    Gy zelve, schoone Sylvia, gy hebt vuur gegeven.
Signor Thurio onfangt zyne geestigheid van de oogwenken
van u, Mevrouw; en verkwist williglyk in uw gezelschap
hetgeen hy daarvan ontfangt.

                 THURIO.

    Indien gy woord tegen woord met my wilt wisselen;
Signor, dan zal ik uwe geestigheid bankroet doen
speelen.

               VALENTINO.

    Ik weet wel, Signor, dat gy een goeden schat van
woorden bezit, en, zo het my voorkomt, hebt gy ook niets
anders om aan uwe bedienden te geven; want het blykt aan
hunne naakte liveryën, dat zy van uwe naakte woorden
leeven.

                 SYLVIA.

Niet meer, Heeren, niet meer. Daar komt myn Vader.

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━


             VYFDE TOONEEL.

     DE VOORIGEN, DE HERTOG, GEVOLG.

               DE HERTOG.

    Zo, Dochter Sylvia, gy zyt hier sterk bezet. Signor
Valentino, uw Vader is nog welvaarende; wat zoud gy
zeggen van eene tyding van uwe vrienden, die veel goeds
behelsde?

               VALENTINO.

    Myn Heer, ik zou hartelyk dankbaar zyn voor eenige
goede tyding vandaar.

               DE HERTOG.

    Kent gy Don Antonio, uw landsman?
[p. 366]

               VALENTINO.

    Ja, myn genadige Vorst, ik ken dien Heer als een 
braaven en achtenswaerdigen Edelman, die by ieder een in
aanzien is.


               DE HERTOG.

    Heeft hy niet een zoon?

               VALENTINO.

    Ja, myn Vorst, een zoon, die de liefde en achting
van zulk een Vader dubbel waerdig is.

               DE HERTOG.

    Kent gy dien zoon wel?

               VALENTINO.

    Ik ken hem als myzelven; want van onze kindsche
jaaren af hebben wy met elkanderen verkeerd, en te
zaamen den tyd gesleten; en schoon ik zelf een
ledigganger geweest ben, het groot voorrecht van den tyd
misbruikende om myne jeugd in de uiterste volmaaktheid
te kleeden; heeft echter Signor Proteus, dus word hy
genoemd, zich den tyd ten nutte gemaakt, en dien tot zyn
voordeel besteed; hy is nog jong van jaaren, maar oud
van ondervinding; zyn hoofd is nog groen, maar zyn
verstand is volkomen ryp; met één woord, schoon alle de
lof, dien ik hem thans geef, verre beneden zyne
verdiensten is, hy is een volmaakt Edelman naar het
lichaam en den geest, en begaafd met alle de
bekwaamheden, die een man van zyne geboorte kunnen
versieren.

               DE HERTOG.

    Waarlyk, Signor Valentino, indien het blykt, dat hy
zodanig is, dan is hy de liefde van eens Keizers dochter
waerdig; en bekwaem om eens Keizers raadsheer te zyn.
Nu, Signor, deeze Edelman is by my gekomen, met brieven
van voorschryving van zeer aanzienlyke lieden; en is van
voorneemen om eenigen tyd aan myn Hof door te brengen.
Ik geloof, dat dit geen onaangenaame tyding voor u is.
[p. 367]

               VALENTINO.

    Dit is de aangenaamste tyding, die ik zou kunnen
wenschen.

               DE HERTOG.

    Verwelkomt hem dan naar zyne verdiensten; Sylvia, ik
spreek tegen u, en tegen u, Signor Thurio; want wat
Signor Valentino betreft, dien behoef ik daartoe niet
aan te spooren. Ik zal hem op het oogenblik by ulieden
zenden.

                           (de Hertog vertrekt.)

               VALENTINO.

    Dat is die Edelman, van wien ik u gezegd heb,
Mevrouw, dat hy met my zou gekomen zyn, zo niet zyne
Minnaares zyne oogen in het kristallyn van haare oogen
had opgesloten gehouden.

                 SYLVIA.

    Waarschynlyk heeft zy die dan nu in vryheid gesteld,
om zich op eenig ander pand van getrouwheid te vestigen.

               VALENTINO.

    Neen, ik houd my wel verzekerd, dat die nog haare
gevangenen zyn.

                 SYLVIA.

    Neen, dan zou hy immers blind zyn; en hoe zou hy
blind zynde den weg naar u toe kunnen vinden.

               VALENTINO.

    Hoe, Mevrouw, de liefde heeft wel twintig paar
oogen.

                 THURIO.

    Men zegt, dat zy, die beminnen, in het geheel geene
oogen hebben.

               VALENTINO.

    Voor zulke minnaars, Thurio, gelyk gy zyt; op een
onwaerdig voorwerp kan de liefde ligt pinkoogen.

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━

[p. 368]


             ZESDE TOONEEL.

          DE VOORIGEN, PROTEUS.

                 SYLVIA.

    Houd op, Heeren, houd op; daar komt die Edelman.

               VALENTINO.

    Welkom, myn waarde Proteus. Mevrouw, ik bid u, dat
gy hem door eenige byzondere gunst gelieft te toonen,
dat hy u welkom is.

                 SYLVIA.

    Zyne eigene waerdy kan hem tot een onderpand
strekken, dat by my welkom is, indien hy die Edelman is
om wien ik u zo menigmaal heb hooren wenschen.

               VALENTINO.

    Hy is het zelf, Mevrouw; ik bid uwe Hoogedelheid,
dat het haar behaage hem als myn Medeopwachter aan te
neemen.

                 SYLVIA.

    Ik ben eene veel te geringe meestres voor zo groot
een Opwachter.

                PROTEUS.

    Spreek niet alzo, Mevrouw; want ik ben veel te
gering een Opwachter om één oogwenk van zulk eene
waerdige Meestres te genieten.

               VALENTINO.

    Spreek niet langer van onwaerdigheid. Mevrouw, ik
bid, dat gy hem tot uwen Opwachter gelieft aan te
neemen.

                PROTEUS.

    Niets zal ik my voor grooter eer rekenen dan (in
dien dienst) myn plicht te betrachten.

                 SYLVIA.

    En getrouwe dienst ontbreekt nooit vergelding; dus,
myn Opwachter heet ik u welkom by eene onwaerdige
Meestres.
[p. 369]

                PROTEUS.

    Ik zou myn leven waagen tegen dengeenen, die dat zou
durven zeggen buiten u.

                 SYLVIA.

    Wat? Dat gy welkom zyt?

                PROTEUS.

    Neen; dat gy onwaerdig zyt.

  EEN DIENAAR (Op het Tooneel komende.)

    Mevrouw, de Hertog uw Vader begeert u te spreeken.

                 SYLVIA.

    Zeg, dat ik komen zal om zyne bevélen aan te hooren.
(De Dienaar vertrekt.) Kom, Signor Thurio, gaa met my.
Nog eens, welkom, myn nieuwe Opwachter; ik zal u by
elkanderen laaten om te kunnen spreeken over uwe
byzondere zaaken; en wanneer gylieden die afgehandeld
zult hebben, hoop ik nader van u te zullen hooren.

                PROTEUS.

    Wy zullen beiden de eer hebben van onze opwachting
by uwe Hoogedelheid te maaken.

                  (Sylvia en Thurio vertrekken.)


━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━


            ZEVENDE TOONEEL.

           VALENTINO, PROTEUS.

               VALENTINO.

    Wel nu, zeg my, myn Vriend, hoe staat het met hen,
van welken gy komt?

                PROTEUS.

    Uwe vrienden zyn wel, en beveelen zich ten hoogste
in uwe gunst.

               VALENTINO.

    En hoe vaaren de uwen?

                PROTEUS.

    Ik liet hen allen in goeden welstand.
[p. 370]

               VALENTINO.

    Hoe vaart uwe Meestres, en hoe staat het met uwe
liefde?

                PROTEUS.

    Het verhaal van myne liefde pleegde u altoos te
verveelen; ik weet, dat gy niet gaarne
liefdesvertellingen hoort.

               VALENTINO.

    Ja, Proteus, maar deeze tyd is nu veranderd; ik heb
straf moeten lyden voor het verachten der liefde; wier
hoogvermoogende wil my gestraft heeft met bitter vasten,
en met zuchten van berouw; met traanen by den nachten
met jammerklagten by den dag. De liefde heeft, om zich
wegens myne verachting te wreeken, den slaap verbannen
van myne verslaafde oogen, en hen tot wachters
aangesteld van de droefheid van myn eigen hart. o, Myn
waarde Proteus, de God der liefde is een magtig koning,
en hy heeft my zódanig vernederd, dat, ik moet het
bekennen, geen ramp gelyk is aan zyne bestraffing, en
geen vermaak op aarde zyn dienst kan evenaaren. Nu hoort
men van my geen gesprek dan over de liefde; nu kan de
bloote naam van liefde my tot een ontbyt, middagmaal,
avondmaal, en nachtrust strekken.

                PROTEUS.

    Genoeg; ik kan uw toestand in uwe oogen leezen. En
is zy, die zo even weg ging, de Godin welke gy zo
aanbid?

               VALENTINO.

    Ja, dezelfde; is het niet eene hemelsche engelin?

                PROTEUS.

    Neen, maar zy is een aardsch juweel.

               VALENTINO.

    Noem haar hemelsch.
[p. 371]

                PROTEUS.

    Ik wil haar niet vleijen.

               VALENTINO.

    Ach! vlei haar toch! de liefde wil gaarne gevleid
zyn.

                PROTEUS.

    Toen ik aan de liefde kwynde hebt gy my bittere
pillen gegeven; en nu zal ik u van dezelfde soort
wedergeeven.

               VALENTINO.

    Zeg dan slechts de waarheid van haar; indien zy dan
al niet goddelyk kan zyn, laat haar dan ten minste de
voornaamste van allen de aardsche schepselen zyn.

                PROTEUS.

    Myne minnaares uitgezonderd.

               VALENTINO.

    Zy is de bekoorlykste zonder eenige uitzondering.
Uwe uitzondering zou eene beleediging voor myne liefde
zyn.

                PROTEUS.

    Heb ik geene rede dat ik myne eigene (meestres)
verhef?

               VALENTINO.

    Ik zelf wil u helpen haar verheffen; zy zal
verheerlykt worden met de eer van den sleep van myne
Meestres te draagen, ten einde de hoogmoedige aarde geen
 kus steele van haar kleed, en trotsch geworden op eene
zo groote gunst, weigere de in den zomer ontluikende
bloemen te laaten wortelen, en dus een eeuwigduurenden
winter veroorzaake.

                PROTEUS.

    Hoe, Valentino, welke winderinge wartaal is dat?

               VALENTINO.

    Vergeef het my, Proteus. Alles, dat ik zeggen kan,
is niets in vergelyking van haar, wier waer- [p. 372]
dy, de waerdy van alle andere nietswaerdig maakt. Zy is
eenig.

                PROTEUS.

    Wel laat haar dan ook eenig blyven.

               VALENTINO.

    Neen, dat niet, om de geheele waereld niet; neen,
vriend, zy is myn eigendom, en ik ben zo ryk door het
bezitten van dit juweel, als twintig zeën, indien allen
derzelver zandkorrels paarlen waren, haare wateren
nectar, en haare rotsen goud. Vergeef het my, dat ik
niet van u droom, daar gy my ziet dutten door liefde.
Myn zotte medeminnaar, aan wien haar Vader de voorkeur
geeft alleen omdat hy zoveel bezittingen heeft, is met
haar vanhier gegaan, en ik moet hen volgen; want gy
weet, dat de liefde minyverig is.

                PROTEUS.

    Zy bemint u immers?

               VALENTINO.

    Ja, wy zyn aan elkanderen verloofd; en, dat meer is,
onze trouwdag, en alle de listen noodig tot onze vlucht
zyn reeds bepaald; hoe ik in haar venster moet klimmen
met een touwen ladder; benevens allen de middelen
beraamd tot ons geluk. Waarde Proteus, gaa met my naar
myne kamer, om my in deeze zaaken met uwen raad by te
staan.

                PROTEUS.

    Gaa maar vooruit; ik zal u zo straks komen bezoeken.
Ik moet nog eerst naar de haven, om eenige
noodwendigheden, die ik gebruiken moet, te doen
ontscheepen, en daarna zal ik terstond by u komen.

               VALENTINO.

    Zult gy u spoeden?

                PROTEUS.

    Ja. (Valentino vertrekt.)  (Proteus alleen.) Even
gelyk de eene hette de andere hette uitdryft, [p. 373]
of even als de eene spyker door geweld gedreven den
anderen uit de plaats stoot, even zo is de gedachtenis
aan myne voorige minnaares door een nieuw voorwerp
geheel verdreven. Is het myn oog, of het pryzen van
Valentino, haare wezentlyke volmaaktheid, of myne
overtreeding, die my dus onredelyk doet redeneeren? Zy
is schoon, en zo is ook Julia, welke ik bemin; of welke
ik bemind heb, want nu is myne liefde versmolten, die
even als een waschen beeld voor het vuur gehouden geene
gedaante behoud van datgeen, hetwelk het verbeeld heeft.
My dunkt, dat myne zucht voor Valentino begint te
verflaauwen, en dat ik hem zo sterk niet meer bemin als
te vooren. Ach! ik bemin zyne minnaares maar al te veel,
en dit is de rede dat ik hem zoveel niet meer bemin. Hoe
zal ik haar in het vervolg met meer verstand kunnen
beminnen, daar ik haar met zo weinig wederhouding begin
te beminnen? Tot nog toe heb ik niets anders beschouwd
dan haare uiterlyke gedaante, en die heeft de oogen van
myne rede reeds zo zeer doen schemeren, maar wanneer ik
eens haare volmaaktheden zal hebben leeren kennen, dan
is  er geen twyfel aan, of dezelven zullen geheel blind
worden. Indien ik kan zal ik myne doolende liefde doen
terug keeren, zo niet zal ik al myn verstand aanwenden
om die te bedwingen.

                             (Proteus vertrekt.)


━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━

[p. 374]


             AGTSTE TOONEEL.

   Het Tooneel verbeeld eene straat te
                 Milano.

             SPEED, LAUNCE.

                 SPEED.

    Launce ik heet u, op myne eer, welkom in Milano.

                 LAUNCE.

    Bezondig u niet, myn goede jongen, door valsch te
zweeren; want ik ben nog niet welkom, want ik reken dat
één mensch niet eer verloren is, dan wanneer hy gehangen
is; en nooit welkom in eene plaats, dan wanneer hy eenig
gelag betaald heeft, en de waardin hem welkom heet.

                 SPEED.

    Kom, kom, gek; ik zal terstond met u naar een bie
huis gaan, daar gy, voor een gelag van vyf stuivers wel
vyfduizend welkoms zult krygen. Maar, zeg my eens,
kameraat, hoe is het gegaan met het afscheid tusschen uw
 Heer, en Juffer Julia?

                 LAUNCE.

    De droes! nadat zy een ernstig afscheid van
elkanderen genomen hadden, scheidden zy boertende.

                 SPEED.

    Maar zal zy hem trouwen?

                 LAUNCE.

    Neen.

                 SPEED.

    Hoe dan? Zal hy haar dan trouwen?

                 LAUNCE.

    Neen, ook niet.

                 SPEED.

    Hoe, zyn zy dan gebroken?
[p. 375]

                 LAUNCE.

    Neen, zy zyn zo gezond als een visch.

                 SPEED.

    Hoe staan dan de zaaken tusschen hen beiden?

                 LAUNCE.

    Wat drommel! zo; als zyne zaaken wel staan, dan
staan haare zaaken ook wel.

                 SPEED.

    Welk een ezel zyt gy! Ik kan u niet begrypen.

                 LAUNCE.

    En welk een domoor zyt gy! Ik begryp myn stok wel.

                 SPEED.

    Wat gy zegt!

     LAUNCE. (Zyn stok omgrypende.)

Wel ja, begryp ik nu myn stok niet.

                 SPEED.

    Ja, gy omgrypt uw stok voorzéker.

                 LAUNCE.

    Welnu, omgrypen, en begrypen is immers een.

                 SPEED.

    Nu, zeg my de waarheid; zal het een paar worden?

                 LAUNCE.

    Vraag het myn hond, indien hy zegt, Ja, dan zal het
geschieden; indien hy zegt, Neen, dan zal het ook
geschieden; indien hy niets zegt, en kwispeltaart, dan
zal het ook geschieden.

                 SPEED.

    Het besluit van de zaak is dus, dat het zal
geschieden.

                 LAUNCE.

    Gy zoud nooit dit geheim uit my getrokken hebben,
dan by wyze van gelykenis.

                 SPEED.

    Ik ben wel te vreeden, dat ik het op deeze wys uit u
getrokken heb. Maar, Launce, wat zegt [p. 376] gy
daarvan, dat myn Heer zulk een uitsteekende minnaar
geworden is?

                 LAUNCE.

    Ik heb hem nooit anders gekend.

                 SPEED.

    Hoe verstaat gy dat?

                 LAUNCE.

    Dan als een uitsteekende minnaar van wat goeds.

                 SPEED.

    Gy verstaat my niet; ik wil zeggen, dat hy brandend
verliefd is.

                 LAUNCE.

    Wel nu, ik kan u zeggen, dat  er my weinig aan
gelegen legt, al wilde hy zich verbranden in de liefde,
wanneer gy slechts met my wilt gaan naar een bierhuis,
en wanneer gy dat niet wilt dan, dan zyt gy een smous,
of een turk, die den naam niet verdient van een 
christenmensch.

                 SPEED.

    En waarom?

                 LAUNCE.

    Omdat gy zóveel menschlievendheid niet bezit, dat gy
in een bierhuis wilt gaan met een chrịstenmensch; nu
wilt gy met my gaan?

                 SPEED.

    Ik ben tot uw dienst.

                                (Zy vertrekken.)


━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━


            NEGENDE TOONEEL.

           PROTEUS. (alleen.)

    Verlaat ik myne Julia, dan ben ik meineedig; bemin
ik Sylvia, dan ben ik meineedig, benadeel ik myn vriend,
dan ben ik ten hoogste meineedig en juist diezelfde
magt, welke my eerst heeft doen zweeren, dwingt my nu
tot deeze drievoudige meineedigheid. De liefde deed my
een eed [p. 377] doen, en de liefde doet my dien eed
breeken; o; zoetverleidende liefde! zo gy gezondigd
hebt, leer dan my, uwen gekwelden onderdaan, hoe die
zonde verschoond kan worden. In den beginne bad ik eene
flonkerende ster aan, maar nu vereer ik eene hemelsche
zon. Onbedachte eeden moogen met bedachtzaamheid
gebroken worden; en diengeenen ontbreekt verstand, dien
de wil ontbreekt om zyn verstand te leeren het kwaad
voor een beter te verwisselen. Foei, foei! Onbeschaamde
tong! durft gy haar een kwaad noemen? haar, wier
vermoogen gy zo menigmaal met zoveel duizend eeden
bevestigd hebt. Ik kan niet ophouden te beminnen, en
echter doe ik zulks; maar ik houd op haar te beminnen,
die ik behoorde te blyven beminnen; ik verlies Julia, en
ik verlies Valentino, indien ik die beiden wil behouden,
dan moet ik myzelven verliezen, indien ik hen verlies,
dan vind ik, door dat verlies, voor Valentino myzelven,
en voor Julia Sylvia.  Ik ben myzelven nader dan een
vriend my is; want de liefde is altoos dierbaarder in
zichzelve; en Sylvia, dit weet de hemel, die haar schoon
geschapen heeft, doet Julia eene zwarte Negerin gelyken.
Ik wil vergeeten, dat Julia nog leeft, door my steeds te
herinneren, dat myne liefde voor haar dood is; en
Valentino wil ik als een vyand beschouwen, en trachten
naar het bezit van Sylvia, als naar een dierbaarder 
band. Ik kan thans niet getrouw zyn aan myzelven, zonder
ontrouw te zyn aan Valentino. Hy meent deezen nacht met
eene ladder van touw in het venster te klimmen van de
goddelyke Sylvia, hy heeft myzelven tot vertrouweling
van zyn aanslag gemaakt. Nu zal ik haar Vader terstond
gaan kennis geeven van haare vermomming, en beslotene
vlucht, die dan woedende van toorn Valentino zal
verbannen; want hy wil, dat Thurio met zyn dochter [p.
378] zal trouwen. Maar, wanneer Valentino slechts
vertrokken is, dan zal ik wel spoedig door de eene of
andere list het verwaand voorneemen van den dommen
Thurio weeten te dwarsboomen, o, Liefde! verleen my
vleugels om myn voorneemen te doen spoeden, even gelyk
gy my verstand verleend hebt om deezen aanslag te
verzinnen!

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━


             TIENDE TOONEEL.

 Het Tooneel verbeeld eene kamer in het
        huis van Julia te Verona.

             JULIA, LUCETTA.

                 JULIA.

    Geef my raad, Lucetta.  Myn lief meisje, staa my by;
om der liefde wille smeek ik het u, wier hart het
gedenkboek is, waarin alle myne gedachten duidelyk
geprent en gegraveerd staan. Leer my, geef my het een of
ander goed middel aan de hand, hoe ik, zonder myne eer
te benadeelen, eene reis zal kunnen doen naar myn 
waarden Proteus.

                LUCETTA.

    Ach! Mevrouw, de weg is verdrietig en lang.

                 JULIA.

    Een waar-godvruchtig pelgrim valt het niet
verdrietig geheele Koningryken met zyne zwakke schreden
af te meeten, veel minder zal het verdrietig vallen voor
haar, die de vleugelen der liefde heeft, en vooral
wanneer die vlugt geschied naar een zo waard en zo
volmaakt voorwerp als myn Proteus.

                LUCETTA.

    Wacht liever tot Proteus terug komt.
[p. 379]

                 JULIA.

    Ach! weet gy niet, dat zyn gezicht het voedsel is
van myne ziel? Heb medelyden met den hongersnood,
waardoor ik versmacht, door zo lang te verlangen naar
dat voedsel. Indien gy de innerlyke aandoeningen de
liefde kende, dan zoud gy begrypen dat gy even ligt een
vuur met sneeuw kunt ontsteeken, als het vuur der liefde
met woorden uitblusschen.

                LUCETTA.

    Ik tracht het brandend vuur van uwe liefde niet uit
te blusschen, maar ik tracht alleen de woedende hette
van dat vuur te maatigen, op dat de brand niet voortslaa
tot buiten de grenzen der rede.

                 JULIA.

    Hoe meer gy dat tracht te stuiten hoe heviger het
brand. De beek, die onverhinderd met een zacht geruisch
voortvloeit, woed, gelyk gy weet met hevige
opbruisching, wanneer men derzelver loop wil stuiten,
doch wanneer men dien niet verhindert, dan maakt zy een
aangenaam muziek met de veelverwige steentjes, en geeft
een zachten kus aan elk lis- of rietboschje, dat zy in
haare wandeling voorbygaat, en dus vloeit zy met
kronkelende slingers zachtelyk voort tot in den woesten
oceaan. Laat my derhalven gaan, en verhinder my niet; ik
zal bedaard zyn als eene zachtvloeijende beek, en elken
verdrietigen stap eene tydkorting rekenen, totdat de
laatste stap my by myn minnaar zal gebragt hebben; en
daar zal ik rusten als eene zalige ziel na veel onrust
in de gelukkige velden van Elysium.

                LUCETTA.

    In welk een gewaad wilt gy op reis gaan?

                 JULIA.

    Niet in een vrouwelyk gelaat; want ik zoek de
listige aanslagen der dartele mannen te vermyden.*[p.
380] Waarde Lucetta, voorzie my van zodanige kleederen
als gevoeglyk passen aan een jong edelman van goeden
huize.

                LUCETTA.

    Dan zal uwe Hoogedelheid haar haair moeten laaten
afsnyden.

                 JULIA.

    Neen, meisje, ik zal het opbinden met zyden koorden
tot verscheidenerleije liefdestrikken. Eigenzinnig te
weezen, zou zelfs aan een jongman niet misstaan, die
ouder is dan ik schynen zal.

                LUCETTA.

    Op welk eene wyze zal ik uwe broek maaken?

                 JULIA.

    Dat is even goed als: zeg my eens, Mynheer, hoe wyd
wilt gy uw hoepelrok hebben?  Maak gy die op welke wyze
gy zulks goedvind, Lucetta.

                LUCETTA.

    Gy dient  er eene met eene voorbroek te hebben,
Mevrouw.

                 JULIA.

    Kom, kom, Lucetta, dat zou immers niet wel staan.

                LUCETTA.

    Eene gladde broek, Mevrouw, is geene speld waerdig,
al zou de voorbroek u ook maar enkel dienen om spelden
op te steeken.

                 JULIA.

    Lucetta, zo gy my bemint, bezorg my dan het geen u
dunkt, dat my voegt, en hetgeen tegenwoordig in gebruik
is; maar, zeg my eens, wat zal de waereld van my zeggen,
dat ik eene zo onbedachte reis onderneem? Ik vrees, dat
my dit groote schande zal aandoen.

                LUCETTA.

    Indien gy dit vreest, blyf dan thuis, en gaa niet.
[p. 381]

                 JULIA.

    Neen, dat wil ik niet doen.

                LUCETTA.

    Denk dan niet aan de schande, maar gaa heen. Indien
uwe reis, wanneer gy daar zult zyn, aan Proteus behaagt,
dan is het onverschillig aan wien die mooge mishaagen;
maar ik vrees, dat die hem in het geheel niet zal
behaagen.

                 JULIA.

    Dit is het minste, dat ik vrees, Lucetta, duizend
eeden, eene zee van traanen, en meer dergelyke blyken
van oneindige liefde, verzekeren my, dat ik welkom zal
zyn by Proteus.

                LUCETTA.

    Alle die blyken staan ten dienste der bedriegende
mannen.

                 JULIA.

    Het zyn laage mannen, die dezelve tot zulk een laag
einde gebruiken; maar Proteus word bestuurd door eene
getrouwer geboortester; zyne woorden zyn plegtige
verbonden, zyne eeden zyn godspraaken, zyne liefde is
oprecht, zyne oogmerken zyn zuiver, zyne traanen zyn
waare boden van zyn hart; en zyn hart is zó verre
verwyderd van ontrouw als de hemel van de aarde.

                LUCETTA.

    De hemel geeve, dat hy zo mooge bevonden worden,
wanneer gy by hem komt.

                 JULIA.

    Nu, zo gy my bemint, doe hem dan dat onrecht niet,
dat gy kwaade gedachten zoud hebben van zyne trouw; maar
tracht veeleer u van my te doen beminnen door hem te
beminnen; en gaa nu met my naar myne kamer, om aan te
tekenen wat ik noodig heb, om te gebruiken op de reis,
waarnaar ik zo zeer verlang. Alles, dat ik heb, laat ik
aan uw bestier over, myne goederen, myne heerlykheden,
myn aanzien, gy behoeft ter ver- [p. 382] gelding
hiervan niets anders te doen, dan spoed te maaken, dat
ik van hier kom. Kom, zeg my niets, maar doe dit
terstond; myn langer vertoeven zou my slechts verdriet
aanbrengen.


      Einde van het tweede Bedryf.

                     Continue

[p. 383]


              DERDE BEDRYF.

             EERSTE TOONEEL.

  Het Tooneel verbeeld eene zaal in het
       Hertoglyk Paleis te Milano.

       DE HERTOG, THURIO, PROTEUS.

               DE HERTOG.

    Signor Thurio; ik verzoek, dat gy ons een weinig
alleen laat, wy hebben over een geheime zaak te
spreeken. (Thurio vertrekt.) Zeg my nu, Proteus, wat gy
my wilt melden.

                PROTEUS.

    Myn genadige Vorst, hetgeen ik u wilde ontdekken is
iets, dat de vriendschap my beveelt te verbergen; maar
wanneer ik in overweeging neem alle de groote gunsten,
die gy aan my onwaerdige bewezen hebt, dan spoort myn
plicht my aan om u dat geheim te ontdekken, hetwelk
anderzins geen waereldsch goed uit my trekken zou. Weet
dan, magtige Vorst, dat Signor Valentino, myn Vriend,
voorgenomen heeft, deezen nacht uwe dochter te schaaken;
ik zelf ben in het geheim deelgenoot gemaakt. Ik weet,
dat gy besloten hebt haar uit te huwelyken aan Thurio,
wien uwe bevallige dochter haat; en dat zy dus van u
geschaakt zou worden zou een groot verdriet zyn voor
uwen ouderdom. Derhalven heb ik, uit hoofde van myn 
plicht, liever verkozen, myn vriend in deeze stoute
onderneeming tegen te gaan, dan door die te verzwygen
een zwaaren last van droefheid op uw hals te laaden, die
u geheel zou ter neder drukken, en u, indien het u niet
ontdekt wierd, in het graf rukken.
[p. 384]

               DE HERTOG.

    Signor Proteus, ik dank u voor uwe braave zorg; en
ter belooning van dezelve kunt gy over my beveelen zo
lang ik zal leeven. Ik zelf heb deeze hunne genegenheid
menigmaal gezien, by toeval, wanneer zy dachten, dat ik
vast in slaap was, en ik ben ook dikwyls van voorneemen
geweest om Signor Valentino haar byzyn te verbieden, en
te gelyk myn Hof; maar vreezende, dat ik in myne
achterdocht mogt doolen, en dien man onrechtvaardiglyk
myne gunst ontzeggen, eene overyling, waarvoor ik my
altoos gewacht heb*; heb ik hem steeds een goed gelaat
getoond; ten einde daardoor eenmaal te ontdekken
datgeen, hetwelk gy my nu geöpenbaard hebt. En om u te
toonen, dat ik daarvoor bevreesd ben geweest, zo weet,
dat ik, verzekerd dat de tedere jeugd ligtelyk verleid
kan worden, haar eene bovenkamer tot haare slaapplaats
gegeven heb, waarvan ik zelf altoos des nachts den
sleutel gehouden heb, zodat zy vandaar niet weggevoerd
kan worden.

                PROTEUS.

    Weet, edele Vorst, dat zy een middel bedacht hebben,
waardoor hy haar kamervenster zal beklimmen, en haar
afdraagen langs eene ladder van touw; welke deeze jonge
minnaar nu is gaan haalen, en oogenblikkelyk daarmede
langs deezen weg zal komen; daar gy hem, zo het u
behaagt, zelf zult kunnen onderscheppen. Maar, myn
waarde Heer, overleg het toch zó voorzichtig, dat hy
myne ontdekking niet bemerken kan, want genegenheid voor
u, en niet haat tegen myn Vriend heeft my u deezen
aanslag doen bekend maaken.

               DE HERTOG.

    Op myne eer, hy zal nimmer te weeten krygen, dat ik
hierin door u eenig licht gekregen heb.
[p. 385]

                PROTEUS.

    Vaarwel, myn Vorst; Signor Valentino zal wel
aanstonds komen. (Proteus vertrekt.)

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━


             TWEEDE TOONEEL.

          DE HERTOG, VALENTINO.

               DE HERTOG.

    Signor Valentino, waar gaat gy met zo veel haast
heenen?

               VALENTINO.

    Genadige Vorst, daar is een postbode, die my wacht,
en die eenige brieven van my aan myne vrienden zal
overbrengen, en nu wilde ik heen gaan om hem die over te
geeven.

               DE HERTOG.

    Zyn het brieven van groot belang?

               VALENTINO.

    Derzelver inhoud behelst enkel, dat ik welvaarende
en gelukkig ben aan het Hof van uwe Hoogheid.

               DE HERTOG.

    Welnu, dat is juist niet van zo groot belang; blyf
hier een oogenblik by my, ik heb met u over eenige
zaaken te spreeken, die my van zeer naby betreffen, en
welke gy geheim moet houden.  Het is u niet onbekend,
dat myn oogmerk is om Signor Thurio aan myne dochter tot
een gemaal te geeven.

               VALENTINO.

    Dit is my bekend, myn Vorst, en dit is voorzeker
eene ryke en aanzienlyke party; en daar en boven is die
Edelman deugdzaam, goedaartig, achtenswaerdig, en
begaafd met hoedanigheden, welke hem zulk eene vrouw,
als uwe schoone dochter [p. 386] is waerdig maaken; en
kan uwe Hoogheid haare genegenheid voor hem niet winnen?

               DE HERTOG.

    Neen, in waarheid niet, zy is eigenzinnig, gemelyk,
hoofdig, trotsch, ongehoorzaam, weerbarstig, en vergeet
haaren plicht; zy overweegt niet, dat zy myn kind is, en
ontziet my niet als haaren vader. En daarom, ik wil het
aan u wel zeggen, heeft deeze hoofdigheid van haar, na
ryp overleg, myne liefde van haar afgetrokken; en in de
plaats, dat ik het overige van myn leven dacht door te
brengen in het vermaak van haare kinderlyke
gehoorzaamheid, heb ik nu voorgenomen my wederom in den
echt te begeeven, en haar te laaten aan dengeen , die
haar slechts begeert. Laat haare schoonheid dan haar
huwlyksgoed zyn, want my en myne staaten schynt zy te
verachten.

               VALENTINO.

    En wat wil uwe Hoogheid, dat ik in deeze zaak zal
doen.

               DE HERTOG.

    Hier te Milano is zekere Juffer, welke ik bemin;
maar zy is kiesch en ingetogen, en veracht myne
verouderde welspreekendheid; en om die rede wilde ik u
tot myn voorspraak gebruiken; want ik heb de hoofsche
vleijeryën reeds voorlang vergeten, en daarenboven zyn
de gebruiken door den tyd veranderd, en u raadpleegen,
hoe ik my hierin gedraagen moet, ten einde zy haare
helderblinkende oogen op my mooge vestigen.

               VALENTINO.

    Tracht haar te winnen door geschenken, indien zy op
uwe woorden geene acht geeft; stomme juweelen kunnen
dikwyls stilzwygende meer doen dan spreekende woorden om
het gemoed van eene vrouw te beweegen.
[p. 387]

               DE HERTOG.

    Maar zy heeft een geschenk, dat ik aan haar gezonden
had, veracht.

               VALENTINO.

    Eene vrouw veinst somtyds te verachten, hetgeen haar
het meest behaagt; zend haar een ander geschenk; en zie
niet van haar af, want verachting in den beginne maakt
naderhand de liefde des te sterker. Wanneer zy stuursch
ziet, het is niet omdat zy u haat, maar veeleer om des
te meer genegenheid in u te verwekken; wanneer zy kyft,
het is niet om u te doen weggaan; want die zottinnetjes
worden dol wanneer men haar alleen laat. Laat u niet
afwyzen, wat zy ook mooge zeggen want als zy zegt,
,, Gaa ; dan meent zy niet, ,, Gaa weg. Vlei haar, prys
haar, verhef haare bevalligheden, al zyn zy ook nog zo
lelyk, zeg, dat zy engelachtige aangezichtjes hebben. Ik
durf zeggen, dat een man, die eene tong heeft, geen
rechtschapen man is, wanneer hy met zyne tong geene
vrouw kan overwinnen.

               DE HERTOG.

    Maar zy is, naar ik meen, door haare vrienden reeds
aan een ander verloofd, aan een jong edelman van groote
verdiensten, en zy word sterk afgezonderd gehouden van
het gezelschap van andere mannen, zodat niemand des
daags toegang tot haar kan krygen.

               VALENTINO.

    Welnu, dan zou ik trachten des nachts by haar te
komen.

               DE HERTOG.

    Maar dan zyn de deuren, gesloten, en de sleutels in
bewaaring, zodat niemand ook des nachts by haar kan
komen.

               VALENTINO.

    Wai zou toch kunnen beletten, dat men haar venster
inklom?
[p. 388]

               DE HERTOG.

    Haar kamer is omhoog, verre van den grond, en de
muur van dezelve is zó overhellende, dat men dien niet
beklimmen kan zonder oogenschynlyk levensgevaar.

               VALENTINO.

    Welnu, dan is eene ladder kunstig van touw gemaakt,
met twee haaken daaraan om die op te werpen, in staat om
te dienen tot een trap tot het beklimmen van den toren
van eene tweede Hero, indien haar Leänder slechts moeds
genoeg heeft om zulks te waagen.

               DE HERTOG.

    Nu, zeg my, als een Ridder van eer, waar ik zulk
eene ladder kan bekomen.

               VALENTINO.

    Wanneer zoud gy die willen gebruiken, myn Vorst?

               DE HERTOG.

    Nog deezen avond, de liefde is als een kind, zy
verlangt sterk naar alles dat zy kan verkrygen.

               VALENTINO.

    Tegen zeven uuren zal ik u zulk eene ladder
bezorgen.

               DE HERTOG.

    Maar hoor eens; ik heb voorgenomen alleen naar haar
toe te gaan; hoe zal ik best die ladder daarheen voeren?

               VALENTINO.

    Dit zal gemakkelyk te doen zyn, myn Vorst; gy kunt
die draagen onder een overrok van gewoone lengte.

               DE HERTOG.

    Zou dan een overrok, die zo lang is als de uwe,
daartoe kunnen dienen?

               VALENTINO.

    Ja, myn Vorst.
[p. 389]

               DE HERTOG.

    Laat my dan uw overrok eens zien; dan zal ik my
voorzien van een van dezelfde lengte.

               VALENTINO.

    O, myn Vorst, alle overrokken kunnen daar toe
dienen.

               DE HERTOG.

    Hoe zal ik my gewennen een overrok te draagen? Ik
bid u, laat my den uwen eens aanpassen. (Hy trekt den
overrok van Valentino aan) Wat is dat voor een brief?
Wat is dat? Aan Sylvia? En hier een werktuig dienstig
tot myn voorneemen? Ik zal zo stout zyn van terstond het
zegel op te breeken. (De Hertog leest.) ,, Myne
gedachten huisvesten elken nacht by myne Sylvia, en zy
zyn myne slaaven, die ik vliegende afzend; ach! indien
hunne meester zo gemakkelyk gaan en komen kon, dan zou
hy zelf huisvesten, daar zy gevoelloos leggen; myne
gedachten, die myne afgezanten zyn, rusten in uwen
zuiveren boezem, terwyl ik hunne opperheer, die hen
daarheenen dryft, de gunst verwensch, die hen met
zodanige gunst begunstigd heeft, omdat ik zelf het geluk
van myne afgezanten moet derven. Ik verwensch myzelven,
want zy worden door my afgezonden, omdat zy huisvesten
daar hunne heer zou wenschen te zyn. Wat staat daar
onderaan? ,, Sylvia, deezen nacht zal ik u komen
verlossen. Zo is het, en hier is de ladder tot dat einde
geschikt. Hoe? Gy Phaëton, gy zoon van Merops, durft gy
u verstouten om den zonnewagen te voeren, en de waereld
te verbranden door uwe roekelooze stoutheid? Wilt gy de
starren bereiken, omdat zy u beschynen? Gaa heen, laage
indringer, vermetele slaaf! besteed uwe vleijende
liefkoozingen aan uwe gelyken, en wyt het aan myn geduld
veeleer dan aan uwe verdiensten, dat ik u vry vanhier
laat gaan; dank my hiervoor [p. 390] meer dan voor alle
de andere gunsten, die ik maar al te veel aan u betoond
heb. Maar indien gy u langer in myn land ophoud dan de
grootste spoed van u vordert om ons Vorstelyk hof te
verlaaten, zweer ik u by den hemel, dat myne wraak de
liefde verre zal overtreffen, die ik ooit myne dochter
of u toegedragen heb. Vertrek; ik wil geene ydele
verontschuldigingen van u hooren, maar zo gy uw leven
bemint, spoed u dan hiervandaan.

                           (De Hertog vertrekt.)


━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━


             DERDE TOONEEL.

          VALENTINO. (alleen.)

    En waarom zou ik niet liever sterven, dan in zulk
eene kwelling leeven? Sterven is van myzelven verbannen
worden, en Sylvia is myn eigen zelf; my van haar te
verbannen is my van myzelven te verbannen; eene
doodelyke verbanning! welk licht kan licht genoemd
worden, waarin men Sylvia niet kan zien? welke blydschap
is blydschap, wanneer Sylvia niet daarby is? wanneer ik
zelfs niet eens durf denken, dat zy daarby is, en my dus
voeden met de schaduw van volmaaktheid. De nachtegaal
heeft geene welluidendheid (voor my) wanneer ik niet des
nachts by Sylvia ben, en wanneer ik des daags niet by
Sylvia ben, dan is  er voor my geen dag te aanschouwen;
zy is myn weezen, en ik houd op te zyn, wanneer ik niet
door haaren aangenaamen invloed gevoed, verlicht,
gekoesterd, en in het leven gehouden word. Ik ontvlucht
de dood niet, schoon ik dit doodelyk vonnis ontvlucht;
vertoef ik hier dan wacht ik de dood slechts af, maar
vlucht ik vanhier dan vlucht ik weg van het leven. (
Proteus en Launce komen op het Tooneel.)
[p. 391]

        PROTEUS. (Tegen Launce.)

    Loop schielyk, knaap, loop schielyk, en gaa hem
zoeken.

                 LAUNCE.

    Holla hee! Holla hee!

                PROTEUS.

    Wien ziet gy?

                 LAUNCE.

    Hem, dien wy zoeken, daar is geen haair op zyn hoofd
of het is van Valentino.

                PROTEUS.

    Valentino?

               VALENTINO.

    Neen.

                PROTEUS.

    Wat dan, zyn geest?

               VALENTINO.

    Geen van beiden.

                PROTEUS.

    Wat dan?

               VALENTINO.

    Niets.

                 LAUNCE.

    Kan niets spreeken? Mynheer, zal ik toeslaan?

                PROTEUS.

    Wien wilt gy slaan?

                 LAUNCE.

    Niets.

                PROTEUS.

    Schelm, laat staan.

                 LAUNCE.

    Wel, Mynheer, ik zou maar op niets slaan; eilieve...

                PROTEUS.

    Ik zeg, laat staan. Vriend Valentino een woord.

               VALENTINO.

    Myne ooren zyn gestopt, zy kunnen geen goed [p. 392]
nieuws hooren; zozeer zyn zy reeds met kwaade tyding
vervuld.

                PROTEUS.

    Dan zal ik de myne in de stilzwygendheid begraaven,
want dezelve is hard, kwaalykluidende, en slecht.

               VALENTINO.

    Is Sylvia dood?

                PROTEUS.

    Neen, Valentino.

               VALENTINO.

    Is zy my dan ontrouw geworden?

                PROTEUS.

    Neen, Valentino.

               VALENTINO.

    Wat hebt gy dan voor nieuws?

                 LAUNCE.

    Mynheer, daar gaat een gerucht, dat gy gehangen zyt.

                PROTEUS.

    Neen, dat gy gebannen zyt, dat is het nieuws,
vanhier, van Sylvia, en van my, uwen vriend.

               VALENTINO.

    Ach, dien bitteren ramp heb ik alreeds moeten
verneemen, en nu zal my de overmaat van denzelven nog
krank doen worden. Weet Sylvia, dat ik gebannen ben?

                PROTEUS.

    Ja wel, en zy heeft over dit vonnis, dat nog
onherroepelyk in zyne volle kracht berust, eene zee van
vochtige paarlen voor de voeten van haaren
onverbiddelyken vader uitgestort; met deeze heeft zy
zich op haare kniën voor hem vernederd, onder het
wringen van haare handen, die zo blank waren, als of zy
door droefheid bleek waren geworden. Maar noch gebogene
kniën, noch opgehevene handen, noch zuchten, noch
jammerklagten, noch een zilveren stroom van traanen
konden [p. 393] haaren mededogenloozen vader vermurwen.
Want Valentino moet sterven zo hy aan dit Hof gezien
word; en daarenboven heeft haare voorbede den Hertog zó
verbitterd, toen zy verzocht, dat gy mogt herroepen
worden, dat zy, onder streng bevel, in eene naauwere
bewaaring gebragt wierd.

               VALENTINO.

    Niets meer; ten zy, dat het volgend woord, dat gy
spreekt eenigen kwaadaartigen invloed heeft op myn
leven; indien dit zo is, bid ik u, dat gy het In myne
ooren doet klinken, als een middel om een einde van myne
eindelooze droefheid te maaken.

                PROTEUS.

    Houd op te jammeren over iets, dat gy niet helpen
kunt, en bedenk hulp tegen hetgeen, dat gy bejammert. De
tyd is de vader en opvoeder van alles goeds. Ofschoon gy
hier vertoeft, kunt gy echter uwe minnaares niet zien,
en zo gy lang vertoeft dan verkort gy uw leven. Hoop is
de staf der minnaars; wandel met denzelven vanhier, en
bedien u daar van tegen wanhoopige gedachten. Uwe
brieven kunnen hier komen, schoon gy niet hier moogt
komen, welken, wanneer gy die aan my zend, ik onmiddelyk
aan den melkwitten boezem van uwe minnaares zal
overgeeven. Het is thans geen tyd om klagten te uiten;
kom, ik zal u buiten de stadspoort geleiden, en, éér wy
scheiden, in het breede spreeken over alles, dat eenige
betrekking kan hebben tot uwen minnehandel. Overdenk uw
gevaar, zo al niet om u zelven, doe het dan ter liefde
van Sylvia, en gaa met my.

               VALENTINO.

    Ik bid u, Launce, indien gy myn knecht ziet, zeg
hem, dat hy zich haast, en my aan de Noordpoort opwacht.
[p. 394]

                PROTEUS.

    Loop heen, knaap, gaa hem zoeken. Kom Valentino.

               VALENTINO.

    Ach! waarde Sylvia! o, Ongelukkige Valentino! (
Valentino en Proteus vertrekken.)

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━


             VIERDE TOONEEL.

   LAUNCE, en een weinig laater SPEED.

            LAUNCE. (alleen.)

    Zie, ik ben maar een gek, en evenwel heb ik verstand
genoeg om te denken, dat myn Meester eene soort van een 
schurk is; maar dat is hetzelfde als hy maar alleen een
schurk is. Daar leeft geen mensch, die weet, dat ik
verliefd ben; en evenwel ben ik verliefd; maar dat zal
men met geen paardentoom uit my trekken, en ook niet,
wie het zy, waarop ik verliefd ben, en evenwel is het
een vrouwspersoon; maar welk een vrouwspersoon het zy,
zou ik zelfs aan myzelven niet willen zeggen; en evenwel
is het eene melkmeid; en even. wel is het geen meid,
want zy heeft peeten gehad; en evenwel is het al eene
meid, want zy is de meid van haar Meester, en zy dient
voor loon; zy heeft meer goede eigenschappen dan een
waterhond, en dat is al veel voor een eenvoudig
christenmensch. Hier is de katte loog (hy haalt een
papier uit zyne borst.) van haare eigenschappen: primo,
zy kan haalen en brengen; welnu, een paard kan niet meer
doen. Neen, een paard kan niet haalen, maar alleen
brengen, daarom is zy beter dan een knol. Item, zy kan
melken; zie, en dat is eene groote deugd voor eene meid
met schoone handen.
[p. 395]

     SPEED (Op het Tooneel komende.)

    Hoe is het, Signor Launce? Hoe vaart uw heerschip?

                 LAUNCE.

    Mynheers schip? Wel, dat vaart op zee.

                 SPEED.

    Al weder die oude fout; dat gy de woorden verkeerd
opvat. Wat nieuws dan in uw papier?

                 LAUNCE.

    o, Het allerzwartst nieuws, dat gy ooi gehoord hebt.

                 SPEED.

    Wel, man, hoe zwart?

                 LAUNCE.

    Wel, zo zwart als inkt.

                 SPEED.

    Laat het my dan leezen.

                 LAUNCE.

    Schaam u wat, domoor, gy kunt niet leezen.

                 SPEED.

    Gy liegt, ik kan wel.

                 LAUNCE.

    Ik zal u eens toetsen; zeg my, wie heeft u geteeld?

                 SPEED.

    Wat droes! de zoon van myn grootvader.

                 LAUNCE.

    o, Ongeletterde beuzelaar, het was de zoon van uwe
grootmoeder; dat bewyst, dat gy niet leezen kunt.

                 SPEED.

    Kom, kom, gek, toets my in het papier.

                 LAUNCE.

    Daar is het, en Sint Nicolaas zy uw helper!

                 SPEED.

    Item, zy kan melken.

                 LAUNCE.

    Ja, dat kan zy.
[p. 396]

                 SPEED.

    Item, zy brouwt goed bier.

                 LAUNCE.

    En daarom zegt ons Engelsch spreekwoord: ,, Gezegend
moet gy zyn, gy brouwt goed bier. 

                 SPEED.

    Item, zy kan naaijen.

                 LAUNCE.

    Dat is ook goed.

                 SPEED.

    Item, zy kan breiden.

                 LAUNCE.

    Nu, wat wil men meer van een meisje hebben?

                 SPEED.

    Item, zy kan wasschen en schuuren.

                 LAUNCE.

    Dat is eene groote deugd, dan hoeft zy niet
gewasschen en geschuurd te worden.

                 SPEED.

    Item, zy kan spinnen.

                 LAUNCE.

    Dan kan ik op myne muilen gaan, als zy de kost met
spinnen kan verdienen.

                 SPEED.

    Item, zy heeft veele naamlooze deugden.

                 LAUNCE.

    Dat is zo veel te zeggen, als bastaard deugden, die
haare vaders niet kennen, en dus geene naamen hebben.

                 SPEED.

    Hier volgen haare ondeugden.

                 LAUNCE.

    Zo juist op de hielen van haare deugden.

                 SPEED.

    Item, men kan haar niet kussen als zy  s morgens
nuchteren is, uit hoofde van haar stinkenden adem.
[p. 397]

                 LAUNCE.

    Nu, die fout kan verholpen worden door te ontbyten.
Lees voort.

                 SPEED.

    Item, zy heeft een lekkeren mond.

                 LAUNCE.

    Dat kan haar lelyken adem vergoeden.

                 SPEED.

    Item, zy praat in haar slaap.

                 LAUNCE.

    Dat kan niet scheelen, als zy maar niet slaapt als
zy praat.

                 SPEED.

    Item, zy is langzaam in het spreeken.

                 LAUNCE.

    Dat is een schurk, die dat onder haare ondeugden
gesteld heeft! Langzaam in het spreeken te zyn is eene
van de grootste deugden van eene vrouw. Eilieve, veeg
dat daar uit, en plaats het onder eene van haare
hoofd-deugden.

                 SPEED.

    Item, zy is verwaand.

                 LAUNCE.

    Krab dat ook uit; dat is iets, dat zy van Moeder Eva
overgeërfd heeft; dat kan haar niet ontnomen worden.

                 SPEED.

    Item, zy heeft geene tanden.

                 LAUNCE.

    Dat kan my niet scheelen, ik houd veel van korstjes.

                 SPEED.

    Item, zy is kwaadaartig.

                 LAUNCE.

    Nu, het best is, dat zy geene tanden heeft om te
byten.

                 SPEED.

    Item, zy is veel gewoon den drank te pryzen.
[p. 398]

                 LAUNCE.

    Als de drank goed is, laat zy het dan doen, en als
zy het niet doen wil, dan zal ik het doen; want goede
dingen moeten geprezen worden.

                 SPEED.

    Item, zy is al te mild.

                 LAUNCE.

    Met haare tong kan zy het niet zyn, want daar staat
geschreven, dat zy daarmede langzaam is; met haar geld
zal zy het niet zyn, want dat zal ik gesloten houden, nu
kan zy het nog met iets anders zyn, maar daar weet ik
geen helpen aan. Nu, gaa voort.

                 SPEED.

    Item, zy heeft meer haairen dan verstand, en meer
gebreken dan haairen, en meer geld dan gebreken.

                 LAUNCE.

    Houd hier eens op; ik wil haar hebben; zy was de
myne, en weder niet de myne, twee of driemaal in dat
artikel. Herhaal dat nog eens.

                 SPEED.

    Item, zy heeft meer haairen dan verstand.

                 LAUNCE.

    Meer haairen dan verstand, dat kan weezen; dit zal
ik bewyzen; het deksel van een zoutpot bedekt het zout,
ergo, is het meer dan het zout; het haair, dat het
verstand overdekt, is dus ook meer dan het verstand;
want het grootst verbergt het kleinst. Wat volgt nu?

                 SPEED.

    En meer gebreken dan haairen.

                 LAUNCE.

    Dat is schrikkelyk! o, Dat  er dit toch uit was.

                 SPEED.

    En meer geld dan gebreken.

                 LAUNCE.

    Ho ho, dat woord maakt de gebreken aange- [p. 399]
naam; het is wel, ik wil haar hebben; en als dit eens
een huwelyk wierd, gelyk niet onmooglyk is....

                 SPEED.

    Wat dan?

                 LAUNCE.

    Wel, dan kan ik u zeggen, dat uw Heer u wacht aan de
Noordpoort.

                 SPEED.

    Wien, my!

                 LAUNCE.

    Ja, u, Wie zyt gy? Hy heeft  er wel beter gewacht.

                 SPEED.

    En moet ik naar hem toe gaan?

                 LAUNCE.

    Gy moet naar hem toe loopen, want gy hebt u hier
zolang opgehouden, dat gaan niet genoeg zal zyn.

                 SPEED.

    Waarom hebt gy my dat niet éér gezegd? De duivel
haal u met uw minnebrief! (Hy loopt heen.)

                 LAUNCE.

    Nu zal hy geranseld worden voor het leezen van myn 
brief; het is een ongemanierde rekel, die zich in eens
anders geheimen wil indringen.  Ik zal hem naloopen, om
my te vermaaken in zyne kastyding. (Launce loopt Speed
na.)

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━


             VYFDE TOONEEL.

DE HERTOG, THURIO, en een weinig laater,
                PROTEUS.

               DE HERTOG.

    Signor Thurio, vrees niet, zy zal u wel beminnen, nu
Valentino uit haar gezicht verbannen is.
[p. 400]

                 THURIO.

    Zedert zyne verbanning heeft zy my nog het meest
veracht, myn byzyn vervloekt, en op my zodanig
gescholden, dat ik alle hoop verloren heb van haar ooit,
te zullen verkrygen.

               DE HERTOG.

    Deeze flaauwe overblyfselen der liefde zyn figuuren,
die in eene ysschots gesneden zyn, en door één uur
warmte tot water versmelten, en haare gedaante
verliezen. Een korte tyd zal haare yskoude gedachten
doen smelten, en haar den onwaerdigen Valentino doen
vergeeten. (Proteus komt op het Tooneel) Hoe is het,
Signor Proteus? Is uw landsman vertrokken achtervolgens
myn bevèl?

                PROTEUS.

    Hy is vertrokken, myn Vorst.

               DE HERTOG.

    Myne dochter is zeer droevig over zyn vertrek.

                PROTEUS.

    Een kleine tyd, myn Vorst, zal die droefheid dooden.

               DE HERTOG.

    Dat geloof ik ook, maar Thurio denkt dat niet.
Proteus, het goed gevoelen, dat ik van u heb opgevat,
want gy hebt my eene blyk van uwe dienstvaardigheid
gegeven, is oorzaak, dat ik des te vryer met u mag
spreeken.

                PROTEUS.

    Ik wensch niet langer te leeven, dan ik my getrouw
zal toonen aan uwe Hoogheid.

               DE HERTOG.

    Gy weet, hoe gaarne ik een huwelyk tusschen Signor
Thurio en myne dochter zou bewerken.

                PROTEUS.

    Dit weet ik, myn Vorst.

               DE HERTOG.

    En gy zyt ook niet onkundig, denk ik, dat zy zich
tegen myn wil aankant.
[p. 401]

                PROTEUS.

    Dit heeft zy gedaan myn Vorst, toen Valentino nog
hier was.

               DE HERTOG.

    Ja, en verkeerdelyk blyft zy daarin volharden. Wat
zullen wy dan doen om het meisje de liefde voor
Valentino te doen vergeeten, en Signor Thurio te doen
beminnen?

                PROTEUS.

    De beste weg is Valentino te beschuldigen van
valsheid, lafhartigheid, en laage geboorte; drie dingen,
die by de vrouwen ten uiterste gehaat zyn.

               DE HERTOG.

    Ja, maar zy zal denken, dat dit uit haat gezegd
word.

                PROTEUS.

    Ja, indien haar een vyand dit zegt, en daarom moet
dit breedvoeriglyk verhaald worden door iemand, dien zy
voor zyn vriend houd.

               DE HERTOG.

    Dan moet gy op u neemen hem te lasteren.

                PROTEUS.

    En dit, myn Vorst, zal ik met tegenzin moeten doen;
Het is eene onaangenaame zaak voor een Edelman; en wel
byzonderlyk tegen zyn eigen vriend.

               DE HERTOG.

    Daar uw pryzen hem toch niet baaten kan, kan uw
laaken hem immers niet schaaden; en dus is deeze daad
onverschillig, en gy word daartoe verzocht door uw 
vriend.

                PROTEUS.

    Gy overwint, myn Vorst. Indien ik zulks bewerken
kan, door eenig ding, dat ik tot zyne oneer kan zeggen,
dan zal zy hem niet lang meer beminnen. Maar, gesteld,
dat dit haare liefde voor Valentino uitroei, dan is het
nog geen gevolg, dat zy Signor Thurio zal beminnen.
[p. 402]

                 THURIO.

    Daarom, als gy haare liefde van hem afwind, moet gy,
opdat dezelve niet uitrafele, en voor niemand meer goed
zy, zorg draagen van die op my op te winden; en dit moet
gy trachten te doen door my zoveel in waerdy te
verheffen als gy hem verlaagt.

               DE HERTOG.

    En Proteus, wy durven u in deeze zaak vertrouwen,
omdat wy weeten, uit het verhaal van Valentino, dat gy u
reeds standvastiglyk aan de liefde hebt overgegeven, en
dat gy dus niet schielyk zult omkeeren en van gedachten
veranderen. Om deeze zekerheids wille zult gy toegang
hebben tot Sylvia, en met haar breedvoerig kunnen
spreeken, want zy is verdrietig, zwaarmoedig, en
droefgeestig, en zal blyd zyn u te zien om uws vriends
wille; en dan kunt gy haar bereiden door uwe redenen om
den jongen Valentino te haaten en myn vriend te
beminnen.

                PROTEUS.

    Ik zal zoveel uitwerken, als in myn vermoogen is,
maar gy, Signor Thurio zyt niet vuurig genoeg; gy moet
strikken leggen om haare neigingen te vangen, door
klaaglyke gedichten, welker wel ingerichte versen
opgevuld moeten zyn met onderdaanige dienstaanbiedingen.

               DE HERTOG.

    De hemelsche dichtkunst heeft een groot vermoogen.

                PROTEUS.

    Zeg, dat gy op het altaar, dat voor haare schoonheid
opgericht is, uwe traanen, uwe zuchten, en geheel uw
hart opoffert; schryf, totdat uw inkt geheel zal
uitgedroogd zyn; en vocht dien dan weder met uwe
traanen; en bedenk eenige aandoenlyke regelen, die
zodanig eene oprechte liefde schynen te kennen te
geeven.  De lier van [p. 403] Orpheus was bespannen met
dichterlyke snaaren, wier aangenaame toonen staal en
steen konden vermurwen; tygers temmen; en afschuwlyke
Leviathans het grondeloos diep doen verlaaten, om op
strand te springen. Na uwe droevige klaagtoonen
geëindigd te hebben, bezoek dan by den nacht het
kamervenster van uwe minnaares, en geef haar een
aangenaam muziek, speel op derzelver instrumenten een
klaaglyk stuk; de stilte van den nacht zal zeer wel
voegen aan deeze droevige plegtigheid. Dit en niets
anders zal ingang by haar vinden.

               DE HERTOG.

    Deeze onderrichting toont, dat gy verliefd zyt
geweest.

                 THURIO.

    Ik zal uwen raad nog deezen nacht in het werk
stellen. Laaten wy derhalven, myn waarde Proteus, myn
raadgeever, terstond in de stad rondgaan om eenige
lieden op te zoeken, die bedreven zyn in de muziek, ik
heb een gedicht, dat dienstig kan zyn voor ons oogmerk.

               DE HERTOG.

    Maakt dan voortgang, Heeren.

                PROTEUS.

    Wy zullen uwe Hoogheid verzellen tot na het
avondmaal; en daarna zullen wy onze zaaken ten uitvoer
brengen.

               DE HERTOG.

    Neen, doet het aanstonds. Ik ontslaa u.


       Einde van het Derde Bedryf.

                     Continue

[p. 404]


             VIERDE BEDRYF.

             EERSTE TOONEEL.

Het Tooneel verbeeld een bosch op den weg
              naar Mantua.

 EENIGE STRUIKROOVERS, VALENTINO, SPEED.

             EERSTE ROOVER.

    Mannen, staat vast, ik zie reizigers.

             TWEEDE ROOVER.

    Al zyn  er ook tien, vreest niet, maar velt hen
neder. (Valentino en Speed komen op.)

              DERDE ROOVER.

    Staa, Signor, en geef ons alles, dat gy by u hebt;
zo niet dan zullen wy het u doen doen, en u
uitplunderen.

                 SPEED.

    Ach! Mynheer, wy zyn verloren; dit zyn die
booswichten, voor welken de reizigers zo bevreesd zyn.

               VALENTINO.

    Myne vrienden....

             EERSTE ROOVER.

    Neen, Mynheer, dat is zo niet, wy zyn uwe vyanden.

             TWEEDE ROOVER.

    Houd u stil, wy zullen hem hooren.

              DERDE ROOVER.

    Ja, by myn baard, dat zullen wy doen; want hy schynt
een schiklyk man.

               VALENTINO.

    Weet dan, dat ik weinig goed te verliezen heb; ik
ben een man, die met tegenspoed moet worste- [p. 405]
len; deeze kleederen zyn al myn rykdom, en zo gy my
daarvan berooft, dan ontrooft gy my alles, dat ik nog
over had.

             TWEEDE ROOVER.

    Waar heenen reist gy.

               VALENTINO.

    Naar Verona.

             EERSTE ROOVER.

    Vanwaar komt gy?

               VALENTINO.

    Van Milano.

              DERDE ROOVER.

    Hebt gy u lang daar opgehouden?

               VALENTINO.

    Zestien maanden, en ik zou misschien langer daar
gebleven zyn, indien myn ongelukkig lot my niet
gedwarsboomd had.

             EERSTE ROOVER.

    Hoe zyt gy dan vandaar gebannen?

               VALENTINO.

    Ja.

             TWEEDE ROOVER.

    Om welke misdaad?

               VALENTINO.

    Om iets, dat my nu hard valt te herhaalen; ik doodde
een man, wiens dood ik nu grootelyks betreur; maar ik
heb hem mannelyk in een tweegevecht gedood, zonder eenig
ongeoorlofd voorrecht of lafhartig verraad.

             EERSTE ROOVER.

    o, Laat u dat nooit berouwen, al was het ook zo
geschied. Maar zyt gy om zulk eene geringe misdaad
gebannen?

               VALENTINO.

    Ja, en ik was wel verheugd over zulk een (genadig)
vonnis.

             EERSTE ROOVER.

    Verstaat gy vreemde taalen?
[p. 406]

               VALENTINO.

    De reizen van myne jeugd hebben my dat geluk
geschonken, anders zou ik veelmaal verlegen geweest zyn.

              DERDE ROOVER.

    By de kaale kruin van Robin Hood s vetten monnik!
deeze knaap zou goed zyn om koning te weezen over onze
woeste bende.

             EERSTE ROOVER.

    Wy zullen hem hebben. Een woord, Heeren. (De Roovers
spreeken stil met elkanderen.)

                 SPEED.

    Mynheer, word ook een van hen; het is eene
aanzienlyke soort van dievery.

               VALENTINO.

    Zwyg, schurk.

             TWEEDE ROOVER.

    Zeg ons eens, hebt gy iets in den zin?

               VALENTINO.

    Neen; niets dan myn fortuin te zoeken.

              DERDE ROOVER.

    Weet dan, dat sommigen van ons edellieden zyn,
welken door de driften van eene toomelooze jeugd uit het
gezelschap van braave lieden verbannen zyn. Ik zelf ben
uit Verona gebannen omdat ik eene jonge Juffer wilde
schaaken, die eene ryke erfgenaame en nabestaande van
den Hertog was.

             TWEEDE ROOVER.

    En ik uit Mantua, omdat ik een Edelman in myne drift
een dolk in het hart gestoten heb.

             EERSTE ROOVER.

    En ik ook voor dergelyke beuzelachtige misdaaden als
deeze. Maar, tot de zaak: want wy haalen onze misdaaden
alleen op om u rede te geeven van dit onwettig leven,
dat wy leiden; dewyl wy, eensdeels, u begaafd zien met
eene goede gestalte, en dewyl gy, daarenboven, volgens
uw zeggen, [p. 407] een taalkenner zyt, en een man van
zodanige bekwaamheden als ons meest dienstig kunnen
zyn......

             TWEEDE ROOVER.

    En voornaamelyk, omdat gy een gebannen man zyt,
daarom willen wy liever met u handelen dan met anderen;
zyt gy genegen om ons opperhoofd te weezen, van den nood
eene deugd te maaken, en, even gelyk wy, hier in de
wildernis te leeven?

              DERDE ROOVER.

    Wat zegt gy, wilt gy een medemakker van ons zyn, en
hoofd van ons allen? zeg dan ja; dan zullen wy u hulde
doen, en ons door u laaten bestieren, u beminnen als
onzen bevelhebber en onzen koning.

             EERSTE ROOVER.

    Maar zo gy onze beleefde aanbieding van de hand
wyst, dan moet gy sterven.

             TWEEDE ROOVER.

    Gy zult niet leeven om roem te draagen op hetgeen wy
u aangeboden hebben.

               VALENTINO.

    Ik neem uwe aanbieding aan, en zal met u leeven,
mits dat gy geene beleediging doet aan onnozele vrouwen,
of behoeftige reizigers.

              DERDE ROOVER.

    Neen, wy verfoeijen zodanige schandelyke laagheden.
Kom, gaa met ons, wy zullen u by onze makkers brengen,
en u allen de schatten laaten zien, die wy byëen
vergaderd hebben; welken zowel als onze persoonen tot
uwen dienst zullen zyn.

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━

[p. 408]


             TWEEDE TOONEEL.

 Het Tooneel verbeeld eene opene plaats
onder de slaapkamer van Sylvia te Milano.

           PROTEUS. (alleen.)

    Ik heb my reeds valsch getoond jegens Valentino, en
nu moet ik ook even onrechtvaardig weezen jegens Thurio,
onder voorwendsel van hem aan te pryzen, heb ik toegang,
om myne eigene liefde voor te trekken; maar Sylvia is te
oprecht, te getrouw, en te deugdzaam, om zich door myne
onwaerdige voorslagen te laaten omzetten; wanneer ik
haar van myne oprechte getrouwheid wil verzekeren, dan
zal zy my terstond myne valsheid tegen myn vriend
voorwerpen; wanneer ik myne geloften aan haare
schoonheid wil opdraagen; dan zal zy my herinneren, dat
ik meieedig ben in het verbreeken van myn woord aan
Julia, die ik beminde, gegeven. En echter in weêrwil,
van alle deeze bittere verwytingen, waarvan zelfs de
geringste een minnaar wanhoopig zou maaken, groeit myne
liefde steeds meer en meer, en streelt haare voeten als
een schoothondje, hoe meer die verstoten word. Maar daar
komt Thurio; nu moeten wy haar venster naderen, en haar
oor onthaalen op eenig nachtmuziek.

              THURIO. (met eenige Muzikanten
                    op het Tooneel komende.)

    Hoe nu, Signor Proteus, zyt gy ons voorgekropen?

                PROTEUS.

    Ja, vriend Thurio; want gy weet, dat de liefde
kruipt daar zy niet gaan kan.

                 THURIO.

    Ja; maar ik wil echter niet hoopen, dat gy haar
bemint.
[p. 409]

                PROTEUS.

    Ja, Signor, dit doe ik, anders zou ik niet hier zyn.

                 THURIO.

    Wie, Sylvia?

                PROTEUS.

    Ja, Sylvia, om uwentwille.

                 THURIO.

    Ik dank u voor uwe genegenheid. Nu, Heeren, laaten
wy de toonen stellen, en dan met lust aan het werk voor
eene wyle tyds.

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━


             DERDE TOONEEL.

 DE VOORIGEN, EEN HERBERGIER, JULIA, in
             Manskleederen.

               HERBERGIER.

    Hoe nu, myn jonge gast, my dunkt, dat gy
droefgeestig zyt, ik bid u, zeg my toch, hoe komt dat?

                 JULIA.

    Waarlyk, Hospes, enkel omdat ik niet vrolyk kan
weezen.

               HERBERGIER.

    Kom, kom ik zal u wel vrolyk maaken; ik zal u ergens
brengen, daar gy muziek zult hooren, en dien heer zien,
naar wien gy gevraagd hebt.

                 JULIA.

    Maar zal ik hem hooren spreeken?

               HERBERGIER.

    Ja, gy zult hem hooren.

                 JULIA.

    Dat zal (de aangenaamste) muziek (voor my) zyn.

               HERBERGIER.

    Hoor! hoor!
[p. 410]

                 JULIA.

    Is hy mede onder dien hoop?

               HERBERGIER.

    Ja; maar wees stil, laaten wy hen aanhooren.

           ZANG.

        Wie is Sylvia? wat is  t,
        Dat in haar de herders pryzen?  
        Zy is deugdzaam, schoon, en wys;
        Dit geschenk gaf haar de hemel,
        Op dat elk haar zou beminnen.

          ☆ ☆ ☆

        Is zy ook zo goed als schoon,
        Want de schoonheid leeft door goedheid!  
        Liefde zoekt, in haar schoon oog,
        Middelen voor zyne blindheid,
        En genezen blyft daar woonen.

          ☆ ☆ ☆

        Wel, zing dan van Sylvia,
        Omdat zy in schoonheid uitmunt;
        Ze overtreft het al, dat hier
        Op deeze aarde is leevende;
        Laaten wy haar kransjes brengen.
       

               HERBERGIER.

    Hoe is het, gy schynt nog droeviger dan te vooren?
Wat deert u, vriend? De muziek behaagt u niet.

                 JULIA.

    Gy bedriegt u, maar de muzikant behaagt my niet:
[p. 411]

               HERBERGIER.

    Hoedat, myn schoone jongeling?

                 JULIA.

    Omdat hy valsch zingt, vader.

               HERBERGIER.

    Hoe, zingt hy dan buiten den toon der instrumenten?

                 JULIA.

    Dat niet, en echter zingt hy zó valsch, dat hy my
zelfs de hartader raakt.

               HERBERGIER.

    Gy hebt een levendig gehoor.

                 JULIA.

    Ja, ik zou wel wenschen doof te zyn! Het doet myn
hart dof worden.

               HERBERGIER.

    Ik merk, dat gy geen behaagen schept in de muziek.

                 JULIA.

    Neen, in het minst niet, wanneer die zo knarst.

               HERBERGIER.

    Hoor, welke fraaije veranderingen zyn  er in die
muziek.

                 JULIA.

    Ja, en die verandering baart my verdriet.

               HERBERGIER.

    Wilt gy dan, dat zy altoos hetzelfde zullen speelen?

                 JULIA.

    Ik zou ten minste wel willen, dat één mensch steeds
één stuk speelde. Maar, Hospes, die Signor Proteus, van
wien wy spreeken, bezoekt die dikwyls deeze Dame?

               HERBERGIER.

    Ik zal u zeggen, hetgeen Launce, zyn knecht my
gezegd heeft; en dat is, dat hy haar bovenmaate bemint.
[p. 412]

                 JULIA.

    Waar is Launce?

               HERBERGIER.

    Hy is gegaan om zyn hond te zoeken, dien hy morgen,
op bevel van zyn heer, aan die Dame tot een geschenk
moet brengen.

                 JULIA.

    Stil, laaten wy ter zyde gaan, het gezelschap
scheid.

                PROTEUS.

    Signor Thurio, vrees niet; ik zal zodanig spreeken,
dat gy zult moeten zeggen, dat myne listige pooging
geene wedergaa heeft.

                 THURIO.

    Waar zullen wy elkanderen wedervinden?

                PROTEUS.

    By de bron van St. Gregorius.

                 THURIO.

    Vaarwel. (Thurio vertrekt met de Muzikanten.)

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━


             VIERDE TOONEEL.

PROTEUS, SYLVIA. (boven aan het venster.)

                PROTEUS.

    Ik wensch u een goeden avond, Mevrouw.

                 SYLVIA.

    Ik dank u voor uw muziek, Mynheeren. Wie heeft daar
gesproken?

                PROTEUS.

    Een man, Mevrouw, wiens stem gy ras zoud leeren
kennen, wanneer gy de oprechte trouw van zyn hart
slechts kende.

                 SYLVIA.

    Signor Proteus, naar ik gis?

                PROTEUS.

    Ja, schoone Jongvrouw, Signor Proteus, die uw
dienaar is.
[p. 413]

                 SYLVIA.

    Wat is uw wil?

                PROTEUS.

    Myn wil naar den uwen te regelen.

                 SYLVIA.

    Gy zult uwen wensch verkrygen. Myn wil is, dat gy u
naar uw huis en naar uw bed zult spoeden. Gy listige,
meineedige, valsche, en trouwlooze man! Denkt gy, dat ik
zó onnozel en eenvoudig ben, dat ik my zou laaten
verleiden door uwe vleijeryën, daar gy reeds zo veele
door uwe valsche eeden misleid hebt? Keer weder, keer
weder! en toon berouw aan uwe minnaares. Wat my betreft,
ik zweer by deeze bleeke koninginne van den nacht, dat
ik zóverre af ben van uw verzoek toe te staan, dat ik
integendeel u haat om uwe onrechtvaardige begeerten, en
genoegzaam moeijelyk ben op myzelve wegens den tyd, dien
ik verkwist om met u te spreeken.

                PROTEUS.

    Ik beken, myne waardste, dat ik eene juffer bemind
heb, maar zy is overleden.

           JULIA. (ter zyde.)

    Dit is onwaar, indien ik het zeggen mogt; want ik
ben wel verzekerd, dat zy nog niet begraven is.

                 SYLVIA.

    Zeg vry, dat zy dood is; maar Valentino, uw vriend,
leeft nog; aan wien ik, gelyk gy zelf wel weet, verloofd
ben, en schaamt gy u niet hem te benadeelen door uwe
lastigheid?

                PROTEUS.

    Ik heb insgelyks vernomen, dat Valentino dood is.

                 SYLVIA.

    En stel dan ook, dat ik dood ben, want, wees
verzekerd, dat myne liefde in zyn graf begraven legt.
[p. 414]

                PROTEUS.

    Vergun my, schoone Jongvrouw, die weder uit de aarde
op te graaven.

                 SYLVIA.

    Gaa naar het graf van uwe minnaares, en roep haar
daaruit, of ten minste begraaf uwe liefde daarin.

           JULIA. (ter zyde.)

    Dit hoorde hy niet.

                PROTEUS.

    Mevrouw, indien uw hart dan zo verhard is, vergun
dan uw afbeeldsel aan myne liefde, dat afbeeldsel, dat
in uwe kamer hangt; tegen dat zal ik spreeken, voor dat
zal ik myne traanen uitstorten, want dewyl het
wezentlyke van uwe liefde elders geplaatst is, ben ik
slechts eene schaduw; en daarom zal ik myne getrouwe
liefde aan uwe schaduw opofferen.

           JULIA. (ter zyde.)

    Indien het een wezen was, zoud gy het voorzeker
bedriegen, en hetzelve tot eene schaduw maaken, gelyk ik
ben.

                 SYLVIA.

    Het is my niet aangenaam, Signor, uwe afgodin te
zyn; maar naardien gy valsch zyt, zal het u wel voegen
schaduwen en schynbeelden te aanbidden. Zend
morgen-ochtend by my, en ik zal het u toezenden. Voor
het overige, wensch ik u een goeden nacht.

                PROTEUS.

    Een nacht gelyk die ongelukkigen hebben, welken den
volgenden dag ter doodstraf zullen geleid worden, (
Sylvia sluit haar venster, en Proteus vertrekt.)*

                 JULIA.

    Kom, Hospes, willen wy gaan?

               HERBERGIER.

    Op myne eer, ik was vast in slaap.
[p. 415]

                 JULIA.

    Eilieve, waar logeert Proteus?

               HERBERGIER.

    Wat drommel! in myn eigen huis.  Ik geloof waarlyk,
dat het byna dag is.

                 JULIA.

    Neen, neen, maar het is de langste en treurigste
nacht geweest, dien ik ooit gewaakt heb.

                                (Zy vertrekken.)


━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━


             VYFDE TOONEEL.

 EGLAMORE, en een weinig laater SYLVIA,
            aan het venster.

                EGLAMORE.

    Dit is het uur, waarin Donna Sylvia my bevolen heeft
haar op te wachten, en haar begeeren te verstaan. Zy
heeft my gezegd, dat zy my in eene gewigtige zaak wil
gebruiken. (Hy roept.) Mevrouw Sylvia! Mevrouw Sylvia!

       SYLVIA. (aan het venster.)

    Wie roept my daar.

                EGLAMORE.

    Uw dienaar en uw vriend, die de bevélen van uwe
Hoogedelheid komt afwachten.

                 SYLVIA.

    Duizendmaal goede morgen, Signor Eglamore.

                EGLAMORE.

    Ik wensch u het zelfde, Signora; volgens het bevel
van uwe Hoogedelheid ben ik hier zo vroeg gekomen, om te
verstaan tot welk een dienst het u behaagen zal te
gebruiken.

                 SYLVIA.

    o, Eglamore! [denk niet, dat ik u vleijen zal, want
ik zweer dat dit niet zo is] gy zyt een Edelman van
moed, en verstand, naauwgezet van ge- [p. 416] weeten,
en vol verdiensten, gy zyt niet onkundig, welke
genegenheid ik den gebannen Valentino toedraag, en dat
myn Vader my dwingen wil met den dwaazen Thurio te
trouwen, van wien myn hart een afschrik heeft. Gy zelf
hebt bemind, en ik heb u wel hooren zeggen, dat nooit
eenige droefheid u zo zeer het hart getroffen heeft, als
die toen uwe getrouwe minnaares gestorven is, op wier
graf gy eene eeuwige kuisheid gezworen hebt. Signor
Eglamore ik wilde gaarne naar Valentino naar Mantua,
daar ik hoor dat hy zich ophoud; en dewyl de wegen zo
onveilig zyn, verzoek ik u om de eer van uw gezelschap.
Spreek niet van myns Vaders gramschap, Eglamore, maar
overdenk myn leed, het leed van eene Jongvrouw, en de
billykheid van myne vlucht vanhier; om my te ontrukken
van eene alleronrechtvaardigste verbindtenis, welke de
hemel en het lot steeds met plaagen zouden loonen. Ik
smeek u uit den grond van een hart, dat zoveel zorgen
heeft als  er zandkorrels aan den oever der zee gevonden
worden, dat gy my gezelschap houd, en met my gaat; doch
zo gy niet wilt, smeek ik u, dat gy verzwygt hetgeen ik
u gezegd heb, dan zal ik het waagen alleen te gaan.

                EGLAMORE.

    Mevrouw, ik heb groot medelyden met uwe droefheid,
en dewyl ik weet, dat uwe liefde deugdzaamlyk geplaatst
is, geef ik myne toestemming om met u te gaan; weinig
acht geevende op hetgeen my kan overkomen, en alleenlyk
wenschende, dat u alles goeds mooge overkomen. Wanneer
wilt gy gaan?

                 SYLVIA.

    Nog deezen avond.

                EGLAMORE.

    Waar zal ik u vinden?
[p. 417]

                 SYLVIA.

    In Broeder Patricio s kluis, daar ik voorgenomen heb
te gaan biechten.

                EGLAMORE.

    Ik zal niet in gebreke blyven. Ik wensch u goeden
morgen, Signora.

                 SYLVIA.

    Gooden morgen, braave Signor Eglamore.

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━


             ZESDE TOONEEL.

         LAUNCE. (met zyn hond.)

    Als de dienaar van een eerlyk man met hem handelt
als een hond, zie, dan gaat het niet goed! Een, dien ik
van een kind af heb grootgemaakt, dien ik voor het
verdrinken behoed heb, toen zyne drie of vier blinde
zusters en broeders dat lot moesten ondergaan! Ik heb
hem juist zo geleerd als iemand zeggen zou: zo zou ik
een hond leeren. Ik ging heen om hem als een present van
myn meester aan Donna Sylvia te geeven, en zo gaauw kwam
ik niet met hem in de eetkamer, of hy liep naar den
voorsnyder, en stal een bout van een kapoen. Het is eene
lelyke zaak, wanneer een hond zich niet goed kan houden
in een gezelschap! Ik zou wel willen, zou men kunnen
zeggen, dat iemand, die voorneemt, werkelyk voor een 
hond te speelen, ook in alles toonde een hond te zyn.
Als ik niet meer verstand had getoond dan hy, door eene
fout op my te neemen, die hy bedreven had, dan geloof ik
zeker, dat men hem daarvoor zou hebben opgehangen; zo
waar als ik leef, hy zou daarvoor gestraft zyn geworden;
gy zult daar over kunnen oordeelen. Hy gaat heen, en
mengt zich onder het gezelschap van drie of vier
aanzienlyke honden onder de tafel van den Hertog; en
naauwlyks had hy daar, met permissie gezegd, [p. 418]
een oogenblik gepist, of het geheel vertrek stonk  er
naar. Weg met dien hond! zeide de een. Wat is dat voor
een rekel? zeide een ander. Slaa hem uit de kamer! zeide
een derde. Hang hem op! zeide de Hertog. Ik, die de
lucht al geroken had, éér ik wist, dat het myn hond was,
gaa naar den hondenslaager: Vriend, zeide ik, wilt gy
myn hond slaan? Ja, zeker, gaf hy ten antwoord. Gy zoud
hem dan verongelyken, zeide ik, ik zelf heb het gedaan.
Hy maakte geene verdere omstandigheden maar joeg my uit
de kamer. Welk een meester zou dat doen voor zyn knecht?
Dat meer is, ik wil  er wel op zweeren, ik heb in het
cachot gezeten voor hem om den pudding, dien hy gestolen
had, anders zou men hem gerecht hebben; ik heb aan den
kaak gestaan om de ganzen, die hy dood gebeten had,
anders zou hy daarom hebben moeten lyden. En daaraan
denkt hy nu niet meer!  Ja, het heugt my nog van den
trek, dien gy my gespeeld hebt, toen wy afscheid namen
van Signora Sylvia; beval ik u toen niet, dat gy naar my
zoud kyken, en doen zoals ik deed? Wanneer hebt gy my
ooit myn been zien opligten, en myn water maaken tegen
het kleed van eene juffer? Hebt gy my ooit zulk een stuk
zien doen?

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━


            ZEVENDE TOONEEL.

     DE VOORIGE, PROTEUS, JULIA. (in
             manskleederen.)

                PROTEUS.

    Uw naam, zegt gy, is Sebastiano? Welnu, gy behaagt
my wel, en ik zal u terstond tot eenigen dienst
gebruiken.
[p. 419]

                 JULIA.

    Zoals het u behaagt, Mynheer;  ik zal alles doen,
dat ik kan.

                PROTEUS.

    Ik hoop ja.  (Tegen Launce) Hoe nu, lompe rekel!
waar hebt gy zedert twee dagen loopen lanterfanten?

                 LAUNCE.

    De droes, Mynheer! ik heb den hond gebragt aan Donna
Sylvia, gelyk gy my geboden had.

                PROTEUS.

    En wat zeide zy van myn klein lief hondje?

                 LAUNCE.

    Wat droes, Mynheer! zy zeide, dat uw hond een lelyke
rekel was, en laat zeggen, dat zy u voor zulk een
present een hondsch compliment laat maaken.

                PROTEUS.

    Maar zy heeft evenwel myn hond aangenomen?

                 LAUNCE.

    Neen, zeker niet; ik heb hem hier weder medegebragt.

                PROTEUS.

    Hoe, hebt gy haar dan dien uit myn naam aangeboden?

                 LAUNCE.

    Ja, Mynheer, dat ander eekhoorntje wierd my
ontstolen door een beulsknecht op de markt; en toen heb
ik haar myn eigen hond aangeboden, die wel tienmaal
dikker is dan de uwe, en dus was de gift ook veel
grooter,

                PROTEUS.

    Gaa heen, en zoek myn hond wederom, of kom anders
nooit weder onder myn gezicht. Pak u weg. zeg ik; blyft
gy hier nog staan om my te kwellen? Gy zyt een rekel!
die tot niets goed is, dan om my geduurig te schande te
maaken. (Launce vertrekt.) Sebastiano, ik heb u gezegd,
eensdeels, [p. 420] dat ik zulk een jongeling noodig
had, die in staat is om myne boodschappen met overleg
waar te neemen [want ik kan die niet aan dien gintschen
lompen kinkel toebetrouwen], waar wel voornaamelyk heb
ik u genomen om uw gelaat en houding, welke, indien ik
my niet bedrieg, eene goede opvoeding, geboorte, en
trouw doen zien; en daarom zal ik u zeggen, want
hiervoor heb ik u in myn dienst genomen, dat gy op dit
oogenblik moet heengaan, en deezen ring aan Donna Sylvia
overgeeven. Zy, die my denzelven gegeven heeft, beminde
my van harte.

                 JULIA.

    Het schynt, dat gy haar niet beminde, dewyl gy zo
haar pand wegschenkt. Misschien is zy overleden?

                PROTEUS.

    Neen, zy is nog in leven, naar ik denk.

                 JULIA.

    Helaas!

                PROTEUS.

    Waarom zegt gy, helaas!

                 JULIA.

    Ik kan niet nalaaten medelyden met haar te hebben.

                PROTEUS.*

    En vanwaar komt u dat medelyden?

                 JULIA.

    Omdat het my toeschynt, dat zy u zo sterk beminde
als gy thans Donna Sylvia bemint; zy denkt voorzeker aan
hem, die haar liefde vergeten heeft, en gy mymert over
iemand, die uwe liefde in den wind slaat. Het valt hart
te zien, dat de liefde zo tegenstrydig is, en, wanneer
ik dat overdenk, kan ik niet nalaaten, helaas! te
roepen.

                PROTEUS.

    Nu, geef haar deezen ring, en geef haar dien brief
hierby;  daar is haare kamer;  zeg aan myne geliefde,
dat ik verzoek, dat zy voldoe aan de belofte van my haar
portrait te schenken. [p. 421] En, wanneer gy die
boodschap zult gedaan hebben, kom dan spoedig naar huis,
en in myne kamer, daar zult gy my vinden droevig en
alleen.

                             (Proteus vertrekt.)


━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━


             AGTSTE TOONEEL.

            JULIA. (alleen.)

    Hoe weinig meisjes zouden zulk eene boodschap willen
doen! Ach, arme Proteus! gy hebt een wolf tot herder
over uwe schaapen gesteld.  Maar, helaas! hoe kan ik zo
dwaas zyn van medelyden met my te hebben, daar hy hem in
den grond van zyn hart veracht? Hy veracht my, omdat hy
haar bemint; en omdat ik hem bemin moet ik hem
beklaagen; ik heb hem deezen ring gegeven, toen hy
afscheid van my genomen heeft, om hem aan myne
genegenheid te doen denken, en nu ben ik de ongelukkige
bode, die aangesteld word, om datgeen te verzoeken,
hetwelk ik gaarne zou wenschen niet te verkrygen; en om
datgeen over te leveren, hetwelk ik wel zou wenschen,
dat geweigerd mogt worden; en om de getrouwheid aan te
pryzen van hem, wiens ontrouw ik moet laaken. Ik ben de
getrouwe en standvastige minnaares van myn Meester, maar
ik kan zyne getrouwe bediende niet worden, zonder
ontrouw te worden tegen myzelven. Ik zal echter voor hem
(by Sylvia) aanhouden, maar zó koel, als ik wensch,
gelyk de hemel weet, dat hy geen ingang mooge vinden. (
Sylvia komt op het Tooneel.) Goeden dag, Jongvrouw, ik
bid u, dat gy my tot een middel wilt strekken om my te
geleiden daar ik met Donna Sylvia spreeken kan.

                 SYLVIA.

    Wat zoud gy van haar begeeren, indien ik het was?
[p. 422]

                 JULIA.

    Indien gy het zyt, dan verzoek ik, dat gy met geduld
gelieft te hooren naar eene boodschap, waarom ik
uitgezonden ben.

                 SYLVIA.

    Van wien?

                 JULIA.

    Van myn Heer, Signor Proteus, Mevrouw.

                 SYLVIA.

    Oh! dan zend hy u om myn afbeeldsel.

                 JULIA.

    Ja, Mevrouw.

SYLVIA. (tegen eene van haare kameniers.)

    Ursula, haal myn afbeeldsel hier. Gaa heenen, en
geef dit aan uw meester, en zeg hem van mynentwege; dat
zekere Julia, welke zyn veranderlyk gemoed vergeten
heeft, beter geschikt zou zyn om zyne kamer te versieren
dan deeze schaduw.

                 JULIA.

    Laat het u behaagen, Mevrouw, deezen brief te
leezen.  Vergeef het my, Mevrouw, ik heb
onvoorzichtiglyk u een papier overgegeven, dat gy niet
hebben moet; dit is de brief aan uwe Hoogedelheid.

                 SYLVIA.

    Eilieve, laat my dat ander papier nog eens zien.

                 JULIA.

    Dat mag niet weezen, Mevrouw, vergeef het my.

                 SYLVIA.

    Ziedaar, neem dat dan ook terug; ik wil geen
geschrift van uw Heer aanzien; dewyl ik wel weet dat het
opgevuld is met liefdesbetuigingen, en nieuwbedachte
eeden, die hy even achteloos zal verbreeken als ik zyn 
brief in stukken scheur.
[p. 423]

                 JULIA.

    Mevrouw, hy zend u insgelyks deezen ring.

                 SYLVIA.

    Dit vergroot nog zyne schande; dat hy dien aan my
zend; want ik heb hem wel duizendmaal hooren zeggen, dat
zyne Julia hem dien by zyn vertrek gegeven had; doch
schoon zyn valsche vinger denzelven ontheiligd heeft,
zal echter de myne zyne Julia dit ongelyk niet aandoen.

                 JULIA.

    Zy dankt u.

                 SYLVIA.

    Wat zegt gy?

                 JULIA.

    Mevrouw, ik dank u, dat gy haar genegen zyt. Die
arme jongvrouw! myn Heer doet haar groot ongelyk.

                 SYLVIA.

    Kent gy haar?

                 JULIA.

    Zo wel, Mevrouw, als ik myzelve ken. Ik betuig u,
dat ik wel duizendmaal geschreid heb, wanneer ik aan
haar leed dacht.

                 SYLVIA.

    Zy denkt misschien, dat Proteus haar verlaten heeft?

                 JULIA.

    Ik geloof ja; en dat is de oorzaak van haare
droefheid.

                 SYLVIA.

    Is zy niet uitmuntend schoon?

                 JULIA.

    Zy is schooner geweest, Mevrouw, dan zy nu is;
zolang zy zich verbeeldde, dat myn Heer haar getrouwelyk
beminde, was zy, myns oordeels niet minder schoon dan
gy. Maar zedert dat zy haar spiegel verzuimd heeft, en
haaren zon afweerenden sluijer heeft weggeworpen, heeft
de lucht de roo- [p. 424] zen op haare kaaken doen
verwelken, en de lelieblanke verw van haar gelaat doen
blaauwen, zodat zy nu zo bruin geworden is als ik.

                 SYLVIA.

    Hoe groot is zy?

                 JULIA.

    Van myne grootte; want te Pinksteren, toen allen
onze lustspelen vertoond wierden, wilden onze jonge
lieden, dat ik eene vrouwenrol zou speelen, en dus wierd
ik gekleed in de kleederen van Signora Julia, welken my,
volgens het oordeel van een ieder my zo wel pasten,
alsof die voor my gemaakt waren geweest; hieruit weet
ik, dat zy van myne gestalte moet zyn. En op dien tyd
heb ik haar in goeden ernst doen schreijen, want ik
vertoonde eene droevige rol, Mevrouw; het was die van
Ariadne treurende over de meineedigheid van Theseus, en
over zyne onrechtvaardige vlucht; welke droefheid ik
door myne traanen zó levendig wist uit te drukken, dat
die arme Juffer, daardoor ten hoogste aangedaan,
bitterlyk schreide, en ik mag de dood sterven, indien ik
niet in myn gemoed haare eigene droefheid gevoelde.

                 SYLVIA.

    Zy heeft veel verplichting aan u, braave jongeling.
Ach! die arme Jongvrouw! dat zy zo droevig en verlaten
is, ik moet zelve schreijen, wanneer ik uw verhaal
aanhoor. Ziedaar, Jongman, daar is myne beurs, ik geef u
dit ter liefde van uwe goede meestres, omdat gy haar zo
bemint. Vaarwel.

                 JULIA.

    En zy zal u daarvoor bedanken, wanneer gy haar ooit
zult leeren kennen, als eene deugdzaame, milddaadige, en
schoone Jongvrouw. (Sylvia vertrekt.) Nu heb ik hoop,
dat het aanzoek van myn meester koel zal ontfangen
worden, dewyl zy zoveel achting heeft voor de liefde van
zyne meestres. [p. 425] Helaas! hoe kan toch de liefde
met zichzelve speelen! Zie hier haar afbeeldsel; laat ik
eens zien; my dunkt, indien ik zo gekleed was, dan zou
myn gelaat niet minder beminnelyk zyn dan het haare; en
echter heeft de schilder haar een weinig gevleid, ten
zy, dat ik my te veel vlei, haar haair is ligtbruin, en
het myne is volmaakt goudgeel. Indien, dit al het
onderscheid in zyne liefde maakt, dan zal ik my eene
paruik van zodanig eene kleur doen maaken. Haare oogen
zyn graauw als glas, en zo zyn ook de mynen; ja, maar
haar voorhoofd is laag, en het myne is hoog. Wat kan hy
toch hoogachten in haar, dat hy in my niet zou kunnen
vinden, indien de tedere liefde geene blinde godheid
was? Kom, schaduw kom; en neem deeze schaduw op, want zy
is uwe medevryster. o Gy gevoellooze gedaante, gy zult
aangebeden, gekust, bemind, en gestreeld worden; en
indien gy eenig gevoel kond hebben van zyne eerbewyzing,
dan zou ik wel wenschen in uwe plaats een beeld te
worden. Ik zal u wel behandelen ter liefde van uwe
meestres, omdat die my ook zo behandeld heeft; en indien
dit niet zo was, dan zweer ik by den hemel, dat ik uwe
blinde oogen zou uitgekrabt hebben, om te maaken, dat
myn Meester u niet meer beminde.


      Einde van het Vierde Bedryf.


━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━

[p. 426]


              VYFDE BEDRYF.

             EERSTE TOONEEL.

Het Tooneel is te Milano, naby het kluis
          van Broeder Patricio.

 EGLAMORE, en een weinig daarna SYLVIA.

                EGLAMORE.

    De zon begint den westerhemel te vergulden, en het
is nu dicht by het uur, waarop Sylvia my zou verwachten
by het kluis van Broeder Patricio. Zy zal niet in
gebreke blyven; want minnaars passen op hunnen tyd,
tenzy dan dat zy zelfs vroeger daar zyn, door den
grooten haast dien zy maaken. Zie, daar komt zy reeds. (
Sylvia komt op het Tooneel.) Een gelukkige avond,
Mevrouw!

                 SYLVIA.

    Van gelyke, van gelyke, Signor Eglamore. Maak spoed,
dat wy de achterdeur van den kloostermuur bereiken, want
ik vrees, dat men my bespied.

                EGLAMORE.

    Vrees niet; het bosch is geen drie mylen
hiervandaan, en wanneer wy dat bereikt hebben, zyn wy in
veiligheid. (Zy vertrekken.)

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━

[p. 427]


             TWEEDE TOONEEL.

  Het Tooneel verbeeld eene Zaal in het
    Paleis van den Hertog te Milano.

       THURIO, PROTEUS, JULIA. (in
             manskleederen.)

                 THURIO.

    Signor Proteus, wat zegt Sylvia van myn aanzoek?

                PROTEUS.

    o Signor, ik vind haar veel toegeevender dan zy te
vooren was. Alleenlyk maakt zy eenige aanmerkingen op uw
 persoon.

                 THURIO.

    Hoe, misschien dat myn been te lang is?

                PROTEUS.

    Neen, dat het te dun is.

                 THURIO.

    Ik zal een laars aantrekken om het wat ronder te
doen schynen.

                PROTEUS.

    Maar de liefde wil niet met spooren gedreven worden
tot datgeen, waarin zy een tegenzin heeft.

                 THURIO.

    Wat zegt zy van myn aangezicht?

                PROTEUS.

    Zy zegt, dat het schoon is.

                 THURIO.

    Dan liegt het vrouwspersoon; want zyn aangezicht is
bruin.

                PROTEUS.

    Wel paarlen zyn wel schoon; en het oud spreekwoord
zegt: ,, Bruine mannen zyn paarlen in de oogen van
schoone vrouwen. 

           JULIA. (ter zyde.)

    Dat is waer, het zyn paarlen op de oogen der [p. 428
] vrouwen, die haar blind maaken, ten minste ik zou
liever blind willen zyn dan hem altoos voor myne oogen
te moeten zien.

                 THURIO.

    Hoe bevallen haar myne redenen?

                PROTEUS.

    Niet wel, wanneer gy van den oorlog spreekt.

                 THURIO.

    Maar wel wanneer ik van vreede en rust spreek?

           JULIA. (ter zyde.)

    Maar nog beter, wanneer gy geheel uwe rust houd.

                 THURIO.

    Wat zegt zy van myne dapperheid?

                PROTEUS.

    o Signor, daar twyfelt zy niet aan.

           JULIA. (ter zyde.)

    Dat is ook niet noodig; want zy kent zyne blooheid.

                 THURIO.

    Wat zegt zy van myne geboorte?

                PROTEUS.

    Dat uwe afkomst groot is.

           JULIA. (ter zyde.)

    Dat is waar; van een edelman tot een gek.

                 THURIO.

    Slaat zy ook acht op myne bezittingen?

                PROTEUS.

    Ja, en zy beklaagt die.

                 THURIO.

    Waarom?

           JULIA. (ter zyde.)

    Omdat die aan zulk een ezel toebehooren.

                PROTEUS.

    Omdat die verpand zyn.

                 JULIA.

    Daar komt de Hertog. (de Hertog komt op het Tooneel.
)
[p. 429]

               DE HERTOG.

    Hoe is het Signor Proteus? Hoe is het Thurio? Heeft
ook iemand van u Signor Eglamore binnen kort gezien.

                 THURIO.

    Ik niet.

                PROTEUS.

    Ik ook niet.

               DE HERTOG.

    Hebt gy dan myne Dochter gezien?

                PROTEUS.

    Noch den een , noch de andere.

               DE HERTOG.

    Dan is zy zekerlyk weggevlucht naar Valentino, dien
schurk; en Eglamore verzelt haar. Het is waar, want
Broeder Lorenzo is hen ontmoet, toen hy door het bosch
kruiste om boete te doen; hem kende hy terstond, en hy
gist ook, dat zy het was; maar, dewyl zy verkleed was,
kon hy het niet met zekerheid zeggen. Daarenboven heeft
zy voorgegeven, dat zy deezen avond wilde biechten in
het kluis van Broeder Patricio, en zy is niet daar
geweest, alle deeze omstandigheden bevestigen haare
vlucht vanhier. Daarom bid ik u, blyft niet langer staan
praaten, maar stygt aanstonds te paard, en wacht my op
aan den voet van het gebergte op den weg naar Mantua,
werwaarts zy gevlucht zyn. Spoed u, braave Heeren, en
volgt my.

                           (de Hertog vertrekt.)

                 THURIO.

    Dat is toch een wonderlyk meisje, dat haar geluk
ontvlucht, terwyl het haar naloopt. Ik zal haar
opzoeken, meer om my te wreeken van Eglamore, dan om de
liefde van Sylvia, die my niet acht.

                              (Thurio vertrekt.)

                PROTEUS.

    En ik zal hem volgen meer uit liefde voor [p. 430]
Sylvia, dan uit haat tegen Eglamore, die haar verzelt. (
Proteus vertrekt.)

                 JULIA.

    En ik zal volgen meer om die liefde te dwarsboomen,
dan uit haat tegen Sylvia, die om de liefde gevlucht is.

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━


             DERDE TOONEEL.

      Het Tooneel is in het Bosch.

            SYLVIA, ROOVERS.

             EERSTE ROOVER.

    Kom, kom, wees geduldig; wy zullen u by ons
Opperhoofd brengen.

                 SYLVIA.

    Duizendmaal grooter ongelukken dan dit hebben my
reeds geleerd dit met geduld te draagen.

             TWEEDE ROOVER.

    Kom, voert haar weg.

             EERSTE ROOVER.

    Waar is de Edelman, die haar verzelde?

              DERDE ROOVER.

    Dewyl hy snel ter been was, is hy ons ontvlucht;
maar Mozes en Valerius volgen hem na. Gaa gy met haar
naar het westeinde van het bosch, daar is onze Kapitein;
en jaag gy hem na, die ons ontsnapt is, het bosch is
rondom bezet, hy kan ons niet ontkomen.

     EERSTE ROOVER. (tegen Sylvia.)

    Kom, ik zal u naar het hol van ons Opperhoofd
brengen. Vrees niet, hy is een edelmoedig man, die geene
vrouw ooit onbehoorlyk zal handelen.

                 SYLVIA.

    Ach! Valentino! dit alles lyd ik om u.

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━

[p. 431]


             VIERDE TOONEEL.

    Het Tooneel is in het Hol van de
             Struikroovers.

          VALENTINO. (alleen.)

    Hoe zeer kan het gebruik eene gewoonte by den mensch
verwekken, deeze schaduwryke woesteny, en deeze eenzaame
bosschen behaagen my thans beter dan bloeijende en
volkryke steden. Hier kan ik my in eenzaamheid
nederzetten, zonder van iemand gezien te worden, en myne
klagten doen overeenstemmen met den zoetklaagenden toon
der nachtegaalen. o Gy, die myn gemoed bewoont, laat dit
uw verblyf niet al te lang ledig staan, opdat het niet
bouwvallig worde, en instorte, zonder eenige gedachtenis
na te laaten van hetgeen het te vooren was. Herstel my
door uwe tegenwoordigheid, Sylvia. Bevallige Veldgodin
kom uwen rampzaligen herder opbeuren.  Welk een
geschreeuw, en welk een gerucht is hier den gantschen
dag geweest! Het zyn myne metgezellen, die hunnen wil
tot hunne wet maaken, zy maaken zekerlyk jagt op den een
 of anderen ongelukkigen reiziger. Zy beminnen my van
harte, en echter heb ik veel moeite om hen van
onmenschelyke beleedigingen af te houden.  Verschuil u,
Valentino; wie komt daar aan? (Valentino gaat ter zyde.)
(Proteus, Sylvia, en Julia komen op het Tooneel.)

                PROTEUS.

    Mevrouw, ik heb u deezen dienst gedaan, [schoon ik
wel weet, dat gy geen acht slaat op hetgeen uw dienaar
doet,] met gevaar van myn leven, om u uit hunne handen
te verlossen, en u te bevryden van hen, die uwe eer
zouden geweld aangedaan hebben. Vergun my voor myn loon
slechts één gunstigen oogwenk; ik kan u geene geringer
bede [p. 432] doen, en minder dan dit kunt gy my
voorzeker niet geeven.

         VALENTINO. (ter zyde.)

    Hoezeer gelykt alles, dat ik zie en hoor, naar een 
droom! o Liefde, geef my geduld om het vervolg af te
wachten!

                 SYLVIA.

    Ach! wat ben ik elendig en ongelukkig!

                PROTEUS.

    Gy waart ongelukkig éér ik kwam, maar myne komst
heeft u gelukkig gemaakt.

                 SYLVIA.

    Door uwe komst hebt gy my ten hoogste ongelukkig
gemaakt.

             JULIA. (stil.)

    En my, toen hy in uwe tegenwoordigheid gekomen is.

                 SYLVIA.

    Ach! dat ik door een hongerigen wolf gegrepen ware,
en dien tot een ontbyt had gestrekt, (dit zou my
aangenaamer geweest zyn) dan dat de valsche Proteus my
gered heeft. o, Hemel! gy zyt myn getuige hoezeer ik
Valentino bemin, wiens leven my zo dierbaar is als myne
eigene ziel, en evenzeer, want sterker is onmooglyk,
haat en verfoei ik den valschen meineedigen Proteus; en
daarom, vertrek, en val my niet meer lastig.

                PROTEUS.

    Welk eene gevaarlyke daad, zelfs het gevaar van de
dood, zou ik durven onderstaan om een vriendelyken
oogwenk van u te verkrygen. Ach! het is een vloek van de
liefde, dat eene vrouw dengeenen niet wederbeminnen wil,
die haar bemint!

                 SYLVIA.

    En dat Proteus niet wil beminnen die hem bemint.
Lees in het hart van Julia, uwe eerste en deugdzaame
minnaares, om wier wille gy uwe trouw tot duizenden van
eeden gescheurd hebt; en [p. 433] allen deeze eeden zyn
vervallen tot meineedigheid door my te beminnen. Gy hebt
dus thans geene trouw meer, tenzy gy te vooren twee
gehad hebt, en dit is nog erger dan geene trouw te
hebben. Het is beter in het geheel geene trouw te
hebben, dan die in een meervoudig getal te bezitten. Gy
bedriegt immers uwen getrouwen vriend.

                PROTEUS.

    Wie, die bemint, ontziet de vriendschap?

                 SYLVIA.

    Alle menschen behalven Proteus.

                PROTEUS.

    Welaan, indien de zachte inblaazing van beweeglyke
woorden u tot geene zachter gemoedsgestalte kan brengen,
dan zal ik u liefkoozen op krygsmanswyze, met het zwaard
in de vuist, en tegen den aart der liefde u geweld
aandoen.

                 SYLVIA.

    o Hemel!

                PROTEUS.

    Ik zal u dwingen, dat gy u aan myne lusten
overgeeft.

        VALENTINO. (uitkomende.)

    Schelm! Laat af haar oneerlyk aan te tasten! Gy
verraaderlyke vriend!

                PROTEUS.

    Valentino!

               VALENTINO.

    Gy slechte vriend, zonder trouw of genegenheid; gy
valsch schepsel, gy hebt myne hoop te leur gesteld;
niets dan myne eigen oogen hebben my dit kunnen doen
gelooven. Nu kan ik niet zeggen, dat ik één eenigen
vriend meer in leven heb; gy zoud my het tegendeel
toonen. Wien zal men betrouwen, wanneer iemands eigene
rechterhand ontrouw is aan zyn hart? Proteus ik vrees
dat ik u nooit meer zal kunnen betrouwen; maar de
geheele waereld om uwentwil my als een vreemd [p. 434]
voorstellen. De bedekte wonden zyn de gevaarlykste. Ach!
welk een vervloekte tyd! dat onder alle vyanden een
vriend de ergste moest zyn!

                PROTEUS.

    Myne schaamte en myne misdaad doen my verstomd zyn;
vergeef het my, Valentino; indien hartelyk berouw een
genoegzaam rantsoen is voor myne misdaad, dan bied ik u
dat bydeezen aan, ik lyd thans zo waarachtig als ik ooit
misdreven heb.

               VALENTINO.

    Dan ben ik voldaan; en houd u op nieuw weder voor
een eerlyk man. Die met berouw niet vergenoegd is
behoort noch in den Hemel, noch op de aard; want die zyn
daarmede te vreeden; de toorn des Eeuwigen zelf word
door berouw gestild, en om u te toonen dat myne
vriendschap oprecht en zuiver is, geef ik u zoveel deel
aan Sylvia als ik aan haar heb.

                 JULIA.

    Ach, my ongelukkige! (Zy bezwymt.)

                PROTEUS.

    Ziet (wat deert) den jongeling!

               VALENTINO.

    Wel jongman, wel vriend, wat deert u? wat is het
geval? doe uwe oogen open, en spreek.

                 JULIA.

    Ach, myn goede Heer! myn Meester had my belast een 
ring te geeven aan Donna Sylvia, het welk ik verzuimd
heb te doen.

                PROTEUS.

    Waar is de ring, knaap?

   JULIA. (hem een ring overgeevende.)

    Ziedaar, daar is hy.

                PROTEUS.

    Hoe nu, wat zie ik dat is de ring, dien ik aan Julia
gegeven heb.
[p. 435]

                 JULIA.

    Ach! Mynheer, ik bid u om vergiffenis, ik heb my
vergist; (Zy geeft hem een anderen ring,) dit is de
ring, dien gy aan Sylvia gezonden hebt.

                PROTEUS.

    Hoe komt gy aan dien eersten ring? Ik heb dien by my
vertrek aan Julia gegeven.

                 JULIA.

    En Julia zelve heeft dien aan my gegeven; en Julia
zelve heeft hem hier gebragt.

                PROTEUS.

    Wie? Julia!

                 JULIA.

    Zie in my haar die het voorwerp was van allen uwe
eeden, en die dezelven in het binnenst van haar hart
bewaard heeft. Hoe menigmaal hebt gy hunne wortels door
uwe meineedigheid afgesneden? Ach! Proteus! dat dit
kleed u doe bloozen! schaam u, dat ik zulk eene
ongevoeglyke kleeding heb aangetrokken, indien schande
plaats kan hebben in eene verkleeding uit liefde. Het is
eene mindere misdaad in de oogen der zedigheid, dat de
vrouwen van kleeden, dan dat de mannen van hart
veranderen.

                PROTEUS.

    Dan de mannen van hart? Het is waar. o Hemel! indien
de mensch standvastig was, dan was hy volmaakt; dat één
gebrek vervult hem met duizend andere gebreken; en doet
hem tot allerhande misdaaden vervallen! De
onstandvastigheid valt reeds af éér zy begint. Wat is  
er toch bevalligs in het gelaat van Sylvia, dat een
standvastig oog my niet nog bevalliger in Julia kan
toonen?

               VALENTINO.

    Kom hier, kom hier! geeft my beiden uwe hand, laat
ik het geluk hebben van dit heilig verbond te
hernieuwen; het zou droevig zyn dat zulke vrienden
langer vyanden bleeven.
[p. 436]

                PROTEUS.

    o Hemel, wees gy myne getuige, dat ik myn wensch
voor eeuwig verkregen heb!

                 JULIA.

    En ik den mynen.

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━


             VYFDE TOONEEL.

Eenige ROOVERS met DEN HERTOG en THURIO.

               DE ROOVERS.

    Eene vangst! eene vangst! eene vangst!

               VALENTINO.

    Laat af! laat af! Het is zyne Hoogheid de Hertog.  
Ik heet uwe Genade welkom by den onbegenadigden
Valentino.

               DE HERTOG.

    Hoe, gy hier Valentino?

                 THURIO.

    Gints staat Sylvia, en Sylvia is de myne.

               VALENTINO.

    Thurio, doe afstand; of anders verwacht uwe dood.
Kom niet onder het bereik van myne grimmigheid. Verstout
u niet Sylvia de uwe te noemen; zo gy zulks nog eens
doet dan zal Milano u nooit wederzien. Daar staat zy,
neem maar eens zóveel bezit van haar, dat gy haar
aanraakt; ja zelfs tart ik u, dat gy myne minnaares
slechts aanademt.  

                 THURIO.

    Signor Valentino, ik geef niet om haar; niet met al.
Ik houd hem voor een zot, die zyn leven in gevaar stelt
voor een meisje, dat hem niet bemint. Ik vorder haar
niet, en daarom laat zy de uwe zyn.
[p. 437]

               DE HERTOG.

    Des te onedeler en laaghartiger zyt gy, dat gy eerst
zulke sterke aanzoekingen om haar gedaan hebt, en haar
thans op eene schandelyke wys afstaat. Ik zweer by den
roem van myne Voorouderen, ik roem uwen moed, Valentino,
en oordeel u de liefde van eene Keizerin waerdig. Weet
verder, dat ik alle voorige moeijelykheden vergeet, dat
ik myn wrok tegen u afleg, u uit uwe ballingschap terug
roep, en dat ik uwe buitengemeene verdiensten met een 
nieuwen staat beloon; waarby ik nog dit volgende
onderschryf: Signor Valentino, gy zyt een Edelman, en
van goeden huize, neem gy uwe Sylvia, want Sylvia is
voor u.

               VALENTINO.

    Ik dank uwe Hoogheid; deeze gift maakt my gelukkig.
Nu bid ik u nog, ter liefde van uwe dochter, dat gy my
eene bede toestaat, waarom ik u verzoeken zal.

               DE HERTOG.

    Ik zal u die toestaan om uws zelfs wille, het zy dan
wat het is.

               VALENTINO.

    Deeze gebannen lieden, met welken ik hier geleefd
heb, zyn lieden, die veele goede hoedanigheden hebben.
Vergeef hen hetgeen zy in dit bosch misdreven hebben, en
roep hen insgelyks uit hunne ballingschap terug. Zy zyn
verbeterd, beschaafd, en goed van hart, en bekwaam tot
gewigtige ampten, myn genadige Vorst.

               DE HERTOG.

    Gy overwint. Ik vergeef het u en hen; plaats hen in
zodanige bedieningen als gy zult goedvinden, en zy
verdienen. Kom laaten wy (naar Milano) gaan, en allen
onzen twist onder spelen en vrolykheden, en plegtige
feesten begraaven.

               VALENTINO.

    En onder het wandelen, durf ik op my neemen, [p. 438
] om door myn gesprek uwe Hoogheid te doen lachen. Wat
dunkt u van dien jongen Edelknaap, Mynheer?

               DE HERTOG.

    Hy schynt een bevallig jongman; hy bloost.

               VALENTINO.

    Hy is meer bevallig dan jongman, dat verzeker ik u
myn Vorst.

               DE HERTOG.

    Wat meent gy met dit zeggen?

               VALENTINO.

    Indien uwe Hoogheid zulks goedvind, zal ik het u
verhaalen onder het voorwandelen, en gy zult verwonderd
staan over hetgeen hier gebeurd is. Kom, Proteus, dit
zal uwe straf zyn, dat gy de geschiedenis van uwe liefde
zult moeten hooren ontdekken. Daarna zal onze trouwdag
ook de uwe zyn. Eén feest, één huis, één onderling geluk
(zal ons vereenigen.)


 Einde van het vyfde en laatste Bedryf.

                     Continue

[p. 439]


              AANMERKINGEN

                   OP

     DE TWEE EDELLIEDEN VAN VERONA,

                BLYSPEL.

    Dit Blyspel is gedeeltelyk, gelyk ook de
Driekoningen-avond, gegrond op eene der Vertellingen in
den ouden Franschen Roman van BELLEFOREST, welke tot
opschrift heeft: ,, Comme une fille Romaine se vestant
en page servist longtemps un sien amy sans estre
cogneue, & depuis l eust a mary, avec autres divers
discours. Zie, Histoires Tragiques, Tom. IV. Hist. 7.
Welke Vertelling gevolgd is naar eene nog ouder
Italiaansche van BANDELLO. Zie BANDELLO, Novelle, Tom.
II. Nov. 36. te weeten voor zo verre het de
liefdegevallen van JULIA, en in den Driekoningen-avond,
die van VIOLA betreft. Voor het overige schynt het
vervallen van VALENTINO onder de struikroovers door den
Dichter gevolgd te zyn naar die omstandigheid in de
Arcadia, daar PYROCLES de Heloten aanvoert. Zie de
Arcadia, Iste Boek, 6de Hoofdst. De overige bykomende
omstandigheden zyn waarschynlyk van des Dichters eigen
vinding.

                                         CAPELL.

    Pag. 336. Reg. 7, 6. (van onderen.)
        ,, Neen, trek my geene laarzen aan. 
    Dit was ten tyde van SHAKESPEARE eene spreekwys, die
zoveel wilde zeggen als, iemand voor den gek houden,
doch dezelve is thans verouderd en buiten gebruik
geraakt.

                                       THEOBALD.

[p. 440]
    Pag. 338. Reg. 3, 4.
        ,, myn Vader verwacht myne komst op de haven, om
my aan boord te zien gaan. 
    Dit is een elendig vergryp van den Dichter tegen de
Aardrykskunde! MILANO en VERONA, twee Steden midden in
ITALIËN naar de Zee te doen verhuizen, aldaar van havens
en schepen te spreeken, en de menschen over zee van de
eene plaats naar de andere te laaten reizen! Dit is te
grof.

                                      VERTAALER.

    Pag. 347. Reg. 18.
        ,, anderen om nieuwe en onbekende landen te
ontdekken; 
    Ten tyde van SHAKESPEARE waren de reizen ter nadere
ontdekking van AMERICA sterk in zwang. En men vind in de
dagverhaalen der Reizigers van die tyden, dat de zoonen
van Edellieden, en anderen uit de aanzienlykste Huizen
van ENGELAND, zeer dikwyls zodanige togten ondernamen.
Zoals de FORTESCUES, de COLLITONS, de THORNHILLS, de
FARMERS, de PICKERINGS, de LITTLETONS, de WILLOUGHBYS,
de CHESTERS, de HAWLEYS, de BROMLEYS, en veele anderen.
Op dien toenmaal heerschende gewoonte, heeft de Dichter
menigmaal het oog, en tracht die overal aan te pryzen.

                                  DR. WARBURTON.

    Pag. 348. Reg. 4.  7.
        ,, Ik denk, dat het uwe Hoogedelheid niet
onbekend is, dat zyn vriend, de jonge Valentino zyne
opwachting maakt by den Keizer in deszelfs vorstelyk
Hof. 
    Deeze uitdrukking is volstrekt strydig met de plaats
en met den persoon, die overal in het stuk voorkomen,
VALENTINO word gezegd in MILANO te zyn, welke stad het
eigentlyk verblyf van den Keizer niet kan genoemd
worden, ofschoon het eene Keizerlyke Provincie is;
daarenboven word de persoon, die hier Keizer genoemd
word, het geheel [p. 441] stuk door Hertog genoemd. Doch
dit is slechts een geringe misslag in vergelyking van
den hiervoor aangehaalden, daar SHAKESPEARE VERONA en
MILANO van midden uit het land aan de zee verplaatst.

                                      VERTAALER.

    Pag. 352. Reg. 20, 21.
        ,, zo klaaglyk te spreeken als een bedelaar op
Allerheiligen. 
    Dat is tegen het naderen van den winter, omdat dan,
voor lieden van dat beroep, de slechtste tyd aankomt.

                                    DR. JOHNSON.

    Pag. 355. Reg. 14, 13, 12. (van onderen.)
        ,, o, Welk eene fraaije marionet! welk een mooi
poppetje! Nu zal hy voorzeker de uitlegger weezen. 
    SPEED zinspeelt hier op de Marionettenspeelders, die
hunne poppen de gebaarden laaten maaken, terwyl zy voor
dezelve spreeken.

                                        HAWKINS.

    Ibid. Reg. 5. (van onderen)
        ,, Signor Valentino, myn Opwachter. 
    In het Engelsch staat Servant, Dienaar. In oude
tyden waren de Juffers gewoon hunne minnaars aldus te
noemen, niet alleen in Engeland, maar overal. Zo hadden
de Italiaansche Juffers haare Cavalieri Servanti, en de
Fransche haare Serviteurs; welk woord door onze
Nederlandsche Jufferschap van die tyden van de Franschen
overgenomen wierd, gelyk blykt uit veele oude boeken,
daar men van Juffers met haare Serviteurs gesproken
vind; en zelfs is deeze uitdrukking nog heden onder ons
Gemeen niet geheel buiten gebruik.

                                      VERTAALER.

[p. 442]
===     Pag. 361. Reg. 21, 20, 19 (van onderen)
        ,, ik ben de hond; neen de hond is zich zelf, en
ik ben de hond; och neen de hond is ik, en ik ben ik
zelf; 
    Doctor JOHNSON twyfelt, of de Dichter LAUNCE niet
met voordacht zulke wartaal heeft doen spreeken; doch de
Ridder HANMER gelooft het tegendeel; hy beweert, dat de
tekst bedorven is, en dat men leezen moet:
        ,, I am the dog, no, the dog is himself, and I
am me, the dog is the dog, and I am myself. *
En dan zou het dus zyn:
        ,, Ik ben de hond, neen, de hond is zich zelf,
en ik ben ik, de hond is de hond, en ik ben ik zelf. Het
geen my ook redelyker voorkomt.

                                      VERTAALER.

    Pag. 369 Regel. 8, 9.
        ,, Mevrouw, de Hertog uw Vader begeert u te
spreeken. 
    In alle de voorige uitgaaven word deeze reden ten
onrechten aan THURIO toegeschreven, doch dit is tegen
alle rede; THURIO is den gantschen tyd op het Tooneel
geweest, en kon dus niet weeten, dat de Hertog zyne
Dochter wilde spreeken; daarenboven is het daarop
volgend antwoord van SYLVIA: ,, Zeg dat ik komen zal om
zyne bevélen aan te hooren, duidelyk tegen een ander 
gericht, dewyl zy oogenbliklyk daarop laat volgen,
,, Kom, Signor Thurio, enz. Dus moet hier noodzaakelyk
een dienaar op het Tooneel komen om die boodschap te
doen.

                                       THEOBALD.

    Pag. 373. Reg. 11, 10, 9 (van onderen)
        ,, Tot nog toe heb ik niets anders beschouwd dan
haare uiterlyke gedaante, 
    DR. JOHNSON, die hier het woord picture in den [p.
443] naauwsten zin opneemt, beschuldigt den Dichter van
onachtzaamheid, dewyl PROTEUS in voorig Tooneel SYLVIA
werklyk gezien en gesproken heeft. Maar, de
onachtzaamheid was hier, gelyk het meer gebeurt, aan de
zyde van den Beöordeelaar. Het blykt duidelyk, dat hier
niet van een portrait, maar van het oppervlakkig gezicht
der uitwendige schoonheid van SYLVIA gesproken word.

        Prof. ESCHENBURG, in zyne
      Hoogd. Vert. van Shakespeare.

    Pag. 386. Reg. 15. (van onderen.)
        ,, Hier te Milano is zekere Juffer? 
    In andere uitgaaven vind men: ,, Hier te Verona, 
enz. Maar dit is voorzeker verkeerd, want het blykt
duidelyk genoeg, dat het Tooneel te MILANO is, uit
verscheidene plaatsen in het Eerste Tooneel van het
Vierde Bedryf. Een dergelyke misslag heeft plaats in het
Agtste Tooneel van het Tweede Bedryf, daar, volgens de
oude uitgaaven, SPEED zyn vriend LAUNCE welkom heet in
PADUA.
POPE.
Pag. 389. Reg. 9. 8. (van onderen)
,, Hoe? Gy Phaeton, gy zoon van Merops. 
Dat is; Gy bastaart, Gy laaggeboren!

                                  DR. WARBURTON.

Ibid.
De Hertog noemt VALENTINO, uit hoofde van de
vermetelheid, van naar een huwelyk met zyne dochter te
durven staan, ,, zoon van Merops; een naam betrekkelyk
tot PHAËTHON; maar is voorzeker veel te hoflyk om een 
Edelman een bastaart te noemen; dewyl nu CLYMENE de
moeder was van PHAËTON, en MEROPS de echtgenoot van
CLYMENE, hoe kon hy dan door ,, zoon van Merops bastaart
verstaan. Schoon DR.
[p. 444]
WARBURTON zeer wel bekend is met den minnehandel van
CLYMENE, heeft echter de Dichter het in dien zin niet
gemeend.
CANONS.
Ibid.
Gy zyt een Phaëton in uwe drift, zonder deszelfs
voorrechten te hebben; gy zyt niet de zoon van een God,
maar van een gemeenen sterveling, MEROPS is uw waare
vader, schoon zulks valschelyk aan PHAËTON verweten
wierd.

                                    DR. JOHNSON.

Ibid.
Myns oordeels wil de Hertog hiermede te kennen geeven,
dat gelyk PHAËTON, (schoon de zoon van een God) naar
veel te hooge dingen streefde, het aan VALENTINO, die
van veel geringer geboorte was dan hy, het nog veel
minder voegde naar het huwelyk met zyne dochter te
staan; en om hem dit des te beter te doen gevoelen,
noemt hy hem zoon van Merops; welke afkomst aan PHAËTHON
door EPAPHUS ten onrechte verweten wierd. Zie, Ovid.
Metam. Lib. I. vs. 754, & 755.

                                      VERTAALER.

Pag. 394. Reg. 13.
,, als hy maar alleen een schurk is. 
LAUNCE wil zeggen; ,, indien ik ook maar geen veinzende
schurk ben, want daar leeft geen mensch, enz.
CANONS.
Pag. 395. Reg. 5. (van onderen.)
,, Sint Nicolaas zy uw helper! 
Dat ST. NICOLAAS de Patroon was van de Schoolkinderen is
algemeen genoeg bekend. De rede hiervan is waarschynlyk
deeze; dat de Legende der Heiligen vertelt, dat hy reeds
Bisschop geweest is, toen hy nog een kind was. In de
Cathedraale Kerk te SALISBURY is nog eene oude Graftombe
[p. 445]
van een kinderlyken Bisschop, en men zegt, dat het daar
eertyds gebruiklyk was, uit de Choorkinderen een 
Bisschop te kiezen, die, geduurende zyne regeering als
Bisschop, welke slechts eenige dagen duurde, werkelyk
alle priesterlyke diensten waarnam, en over alle de
kerkelyke bedieningen, die geduurende zyne kortstondige
regeering openvielen, beschikte. Het algemeen gevoelen
is, dat deeze Graftombe opgerecht is voor een kind, dat
geduurende zyne Bisschoplyke Regeering overleden is.
Zie, de Nagelaten Werken van J. Gregory, in Quarto.
Oxford.
HAWKINS.
Pag. 397. Reg. 5.
,, Item, zy heeft een lekkeren mond 
Deeze tweeduidige uitdrukking is gegrond op het Engelsch
spreekwoord; hetgeen zeggen wil, dat iemand snoepachtig
is.

                                      VERTAALER.

Ibid. Reg. 1. (van onderen.)
,, Item, zy is veel gewoon den drank te pryzen. 
Dit is mede een Engelsch spreekwoord om iemand te
betekenen, die den drank bemint.

                                      VERTAALER.

Pag. 398. Reg. 6.
,, Item, zy is al te mild. 
Dat is al te los al te onbeschaamd en onbeschaafd in
haar spreeken. Dus zegt de Dichter in OTHELLO. ,, Is hy
niet een goddelooze en onbeschaamde Raadgeever? 

                                    DR. JOHNSON.

Pag. 401. Reg. 3. 2, 1. (van onderen)
,, Maar, gesteld, dat dit haare liefde voor Valentino
uitroei, dan is het nog geen gevolg, dat zy Signor
Thurio zal beminnen. 
Deeze gedachte heeft de Dichter waarschynlyk
[p. 446]
overgenomen uit de Andria van TERENTIUS, Act. II. Sc. 2.
daar DAVUS zegt.
    Ridiculum caput!
Quasi necesse sit, si huic non dat, te illam uxorem
ducere
o, Zotskap!
Even alsof het niet anders weezen kon, of gy moest,
wanneer hy haar aan hem niet geeft, met haar te trouwen

                                       THEOBALD.

Pag. 406. Reg. 6.
,, By de kaale kruin van Robin Hood s vetten monnik! 
DR. JOHNSON zegt, dat ROBIN HOOD het Opperhoofd was van
eene bende Roovers, die zich meest ophield met
Geestelyken uit te plonderen; doch DR. GREY zegt met
meer waarschynlykheid, dat ROBIN HOOD zelf een monnik
geweest is, die met eene bende struikroovers
zaamenspande, en bevestigt dit uit eene oude Ballade,
die hy in zyne aantekening op The Merry Wives of Windsor
aanhaalt, daar onder andere medepligtigen ook zekere
Broeder TUCSE genoemd word.
Prof. ESCHENBURG, Hoogd. Vert.
Pag. 418. Reg. 13
,, van Signora Sylvia; 
Dit moet waarschynlyk zyn Signora Julia, want LAUNCE
heeft hier zekerlyk het oog op het afscheid van zyn Heer
en hem te VERONA.
DR. WARBURTON, en CAPELL.
Pag. 420. Reg. 14. 15.
,, Het schynt, dat gy haar niet beminde, dewyl gy zo
haar pand wegschenkt. Misschien is zy overleden? 
Hier moet waarschynlyk voor to leave verlaaten gelezen
worden nor love, niet bemint, en dus is de zin aldus:
[p. 447]
        ,, Het schynt dat gy haar niet beminde, noch
haar pand. 

                                    DR. JOHNSON.

    Pag. 424. Reg. 17, 16. (van onderen)
        ,, en ik mag de dood sterven, indien ik niet in
myn gemoed haare eigene droefheid gevoelde. 
    Een ieder, die de tedere droefgeestigheid van dit
verhaal van JULIA begrypt, kan gemakkelyk bemerken, dat
zy in zulk eene wanhoopige omstandigheid geen geval
verdichten kon, dat zo veel overeenkomst had met haar
eigen, zonder aandoeningen te gevoelen, die zich in
haare gebaarden moesten ontdekken, en in traanen uit
haare oogen vloeijen. Dus voegt zy deeze twee regels ten
laatste daarby, om alle achterdocht weg te neemen, dat
zy de waare JULIA was; maar wil zy hier enkel zeggen,
dat zy JULIA s droefheid te vooren gevoelde, toen zy
haar schreijen zag? Neen, haar oogmerk was om haare
tegenwoordige ontroering te verschoonen, en dus moet men
waarschynlyk leezen, ,, indien ik niet in myn gemoed
haare eigene droefheid gevoele. Dit komt beter overeen
met de dubbelzinnigheid die de Dichter hier in het oog
heeft, en met het antwoord van SYLVIA.

                              SEWARD en AANMERK.

    Pag. 425. Reg. 11, 12.
        ,, haar voorhoofd is laag, en het myne is hoog. 
Een hoog voorhoofd wierd ten tyde van onzen Dichter
gerekend voor eene uitmuntende schoonheid. Zo word in de
Historie van GUY VAN WARWICK gezegd van FELICIA zyne
minnaares. ,, dat zy een voorhoofd had zo hoog als dat
van VENUS. 

                                    DR. JOHNSON.

[p. 448]
Dit Stuk heeft veele schoonheden maar ook veele
gebreken; het is een zaamenweefsel van kennis en
onkunde, van oplettendheid en onachtzaamheid. Deszelfs
vergelykingen en aanspeelingen zyn juist en geleerd;
maar, dat SHAKESPEARE zyne jonge Edellieden van VERONA
naar MILANO zend over zee, en dat hy den Keizer te
MILANO. plaatst, en meer dergelyke ongerymdheden, dat
zyn onverschoonlyke misslagen, en geeven eene groote
onachtzaamheid te kennen.

                                    DR. JOHNSON.

Schoon de Heer CAPELL in de eerste aanmerking op dit
Stuk hetzelve een anderen oorsprong geeft, zegt echter.
Miss LENOX, in haaren Shakespeare Illustrated, &c. dat
dit gedeelte van het Tooneelstuk, hetwelk de gevallen
van JULIA betreft, genomen is uit het Tweede Boek van de
Diana van MONTEMAJOR, een bekenden Spaanschen
Herder-Roman, en bewyst dit, door de gemelde vertelling
in zyn geheel te plaatsen; en inderdaad dezelve heeft
zoveel overeenkomst met de Historie van JULIA, dat men
geen oogenblik kan twyfelen of SHAKESPEARE heeft die
daaruit overgenomen.

                                      VERTAALER.

EINDE.
Tekstkritiek:
349 vriendelyken er staat: vriendeyken
379 mannen er staat: mannene
384 heb er staat: hebt gecorrigeerd in heb
414 Proteus er staat: Porteus
420 PROTEUS. sprekeraanduiding ontbreekt.
442 myself. er staat: myzelf.

