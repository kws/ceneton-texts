<html><!-- Author: Antonius Harmsen (A.J.E.Harmsen@hum.leidenuniv.nl) --><!-- Department of Dutch Language and Literature, Leiden University --><!-- Date: 10th June 2017 - Last update: 14th September 2017 --><!-- Purpose: text edition Dutch seventeenth century play -->
<!-- Mirrored from www.let.leidenuniv.nl/Dutch/Ceneton/SJBaasaDelensGent1742.html by HTTrack Website Copier/3.x [XR&CO'2014], Wed, 23 Apr 2025 16:37:51 GMT -->
<meta name="keywords" lang="nl" content="ceneton, "><head><style type="text/css"><!-- A { text-decoration:none } --></style><title>Jezu&#239;eten van Gent - Baasa delens stirpem Jeroboami - 1742</title><meta name="robots" content="index, follow"></head><body background bgcolor="#B3B3B3" leftmargin="50"><a href = "https://www.let.leidenuniv.nl/Dutch/Canonisations.html"><img align=bottom border=0 src="https://www.let.leidenuniv.nl/Dutch/Stijl/Dutch.gif" width="479"></a><br><br>Jezu&#239;eten van Gent: <i>Baasa delens stirpem Jeroboami</i> Gent, 1742.<br>Uitgegeven door dr. A.J.E. Harmsen, Universiteit Leiden.<br><a href = "LijstCeneton.html#049160">Ceneton049160</a> (Baasa) & <a href = "LijstCeneton.html#049161">Ceneton049161</a> (Distractus) &#151; <a href = "Facsimiles/SJBaasaDelensGent1742/index.html" target = "new">Ursicula</a><br>In deze uitgave zijn evidente zetfouten gecorrigeerd en gemarkeerd met een asterisk.<br><br><a name = "Begin"><table border = 0 cellpadding = 12><tr><td width = 408 align = center><a href ="#Eerste"><img align=bottom alt=Continue border = 0 src=https://www.let.leidenuniv.nl/Dutch/Stijl/Goudstaf.gif width=379 height=17></a></td></tr></table>[<a href="Facsimiles/SJBaasaDelensGent1742/source/SJBaasaGent174201.html" target = "new">fol. &#960;1r</a>]<br><br><table border = 0 cellpadding = 1><tr><td width = 444 align = center><h4><font size = +3>BAASA</font><br><font size = +2>DELENS STIRPEM</font><br><font size = +3>JEROBOAMI</font><br><font size = +1>EXHIBEBITUR</font><br><font size = -1>NOBILISSIMIS AMPLISSIMISQUE VIRIS</font><br>DOMINIS<br><font size = +2>SUMMO PRAETORI</font><br>ET<br><font size = +2>SENATORIBUS</font><br>URBIS GANDAVENSIS<br><font size = +1>MUNIFICIS MAECENATIBUS</font><br>A Studiosa Juventute Gymnasii Societatis<br><font size = +3>JESU</font><br>GANDAVI 6. SEPTEMBRIS M. D. CC. XLII.<br><font size = +2>LUDIS AUTUMNALIBUS.</font></h4>[Vignet: IHS]<br><h4>GANDAVI,<br>Typis Viduae PETRI DE GOESIN, Typographi, vi&#226; dict&#226; de<br>Veltstraete, sub signo quatuor Evangelistarum.</h4></td></tr></table><hr><br>[<a href="Facsimiles/SJBaasaDelensGent1742/source/SJBaasaGent174202.html" target = "new">fol. &#960;1v</a>]<br><br><table border = 0 cellpadding = 1><tr><td align = center width = 444>SENAT<font size = +2>UI</font>, A<font size = +2>C</font> POP<font size = +2>UL</font>O GAN<font size = +2>D</font>ENS<font size = +2>I</font><br>PERPET<font size = +2>UI</font>S <font size = +2>LI</font>TERAR<font size = +2>UM</font>,<br>P<font size = +2>I</font>ETAT<font size = +2>I</font>SQ<font size = +2>U</font>E FA<font size = +2>U</font>TOR<font size = +2>I</font>B<font size = +2>U</font>S.<br><br>[Stadswapen van Gent]<br><br><font size = -1>DUM PIETAS, DUM PRISCA FIDES, CULTUSQUE TONANTIS<br>FLORET, FLOREBUNT VIRGO LEOQUE DIU.</font></td></tr></table><br><hr><br>[<a href="Facsimiles/SJBaasaDelensGent1742/source/SJBaasaGent174203.html" target = "new">fol. &#960;2r</a>]<br><br><table border = 0 cellpadding = 1><tr><td width = 333 align = center><h4><font size = +3>SENATUI,</font><br><br><font size = +2>POPULOQUE GANDENSI</font><br><br><font size = +1>MUNIFICIS MECOENATIBUS.</font><br><br><i>Po&#235;ta stirpem</i> Jeroboami <i>ob idololatriam, & impietatem deletam, urbem ver&#242;</i> Gandensem <i>ob Religionem, & Pietatem semper conservandam canit.</i></h4></td></tr></table><font size = +3>I</font>N Scenam vobis dabitur, praeclara <i>Senatus</i><br>Lumina <i>Gandensis,</i> justi qu&#234;is Numinis ira<br>Supplicis merit&#242; soleat punire nocentes.<br>Exemplum ferale dabit cum stirpe nefanda<br>(5) <i>Jeroboam,</i> super&#251;m spretor, qui legis avitae<br><i>Abramidumque Dei,</i> divinaeque immemor irae<br>Binos erexit vitulos, quos poplite flexo<br>Jussit adorari, supremum & thuris honorem<br>Deferri, avertens populos &#224; Numinis aris.<br>&#160; &#160; (10) Sed subit&#242; justas exarsit Numen in iras,<br>Protinus & vindex depressit poena scelestum:<br>Namque immaturo fato punitur <i>Abias</i>&#160; &#160; &#160; &#160; &#160; &#160; &#160; &#160; &#160; &#160; &#160; &#160; <font size = -1>3. <i>Reg. C.</i> 24.</font><br>Natus, sacrilegi solvens patris impietatem.<br>Nec minor hunc coelo vindicta invasit ab alto;<br>(15) Arma movens <i>Roboam</i> contra prosternitur, omnis<br>Cum duce sacrilego perit impia turba: ruina<br>Tanta est, ut vix quingentis &#232; millibus unus<br>Evadat, numero quamvis & viribus hostes<br>Exsuperet long&#232;, laurosque ostentet adeptas.<br>&#160; &#160; (20) H&#236;c nondum poenae finis vel meta malorum est:<br>At majora parat rigidi vindicta Tonantis<br>Supplicia,<font color = "#BBBBBB">*</font>atque omnem secleratam excindere stirpem.<br>Insidiis captus <i>Nadab</i> (tua rudera testor<br><i>Gebbethon</i>) hostili trajectus pectora ferro<br>(25) Interit, atque avibus coeli corpus laniandum<br>[<a href="Facsimiles/SJBaasaDelensGent1742/source/SJBaasaGent174204.html" target = "new">fol. &#960;2v</a>]<br>Traditur; ossa jacent proavorum exclusa sepulchro.<br>Sors eadem uxorem, & natos, totamque nepotum<br>Involvit seriem; miserando funere cuncti<br>Extincti patrio dederunt pro crimine poenas.<br>&#160; &#160; (30) Nec mirum: impietas numquam scelerataque facta<br>Impunita manent: nam prima ab origine mundi<br>Si repetas idololatras, quos vindice dextr&#226;<br>Oppressit poenis offensi Numinis ira,<br>Innumeros cernas. Praebet documenta rebellis<br>(35) <i>Isacidum</i> populus, spreto qui numine, ficta<br>C&#249;m simulachra De&#251;m <i>Moab</i> prostratus adorat, &#160; &#160; &#160; &#160; &#160; &#160; <font size = -1><i>Num.</i> 25.</font><br>Numinis ultricem dextram, justumque furorem<br>Sensit, & una dies viginti millia & ultra<br>Occisos mandante Deo vidit. miserandum<br>(40) Quid memorem <i>Gedeon,</i> cujus malegrata propago<br>Dum patrum Numen spernit, simulachraque <i>Baal</i> &#160; &#160; &#160; &#160; &#160; <font size = -1><i>Judic.</i> 9.</font><br>Invocat, excisa est; fratrum numerosa necati<br>Turba orbi ostendit, maneat quae poena scelestos.<br>&#160; &#160; Sed quid ego haec animis nequaquam incognita vestris<br>(45) Invan&#249;m repeto? poti&#249;s mea Musa canendo<br>Exponet, zelo quanto, vos, lumina <i>Gandae</i><br>Arc&#234;re has patriis pelles studuistis ab oris:<br>Nec ficta h&#236;c refero; sat enim destructa loquuntur<br>Monte in <i>Blandinio</i> falsorum templa Deorum:<br>(50) In quorum subi&#234;re locum sacrata <i>Mariae</i><br>Numinis intactae Matri: monumenta loquuntur<br>Quae perstant templis variis certissima vestri<br>In Superos cult&#251;s, solidae & fidei argumenta.<br>&#160; &#160; Tempora quid memorem, qu&#234;is inter fulmina belli,<br>(55) Tela, ensesque inter fidei servastis honorem?<br>Impius <i>Armenius</i> sanctas infringere leges<br>Dum parat, effigies & templa evertere Div&#251;m,<br>Emicuit vester pro relligionis honore<br>Zelus, virtute armati & pietate scelestum<br>(60) Ejiciunt <i>Gand&#226;</i> <i>Patres,</i> qu&#234;is maxima cura est<br>Aequali studio in sacra pietate fov&#234;re<br>Majorum, patriam gentem, transmittere avitam<br>Virtutem populis, & relligionis amantes<br>Inspirare animos, casus, malaque omnia contra<br>(65) Conatu assiduo vigilare, & sacra tueri.<br>&#160; &#160; At frustr&#224; h&#236;c refero vestr&#251;m decora alta parentum.<br>His quoque temporibus vestris procul exulat oris<br>[<a href="Facsimiles/SJBaasaDelensGent1742/source/SJBaasaGent174205.html" target = "new">fol. &#960;3r</a>]<br>lmpietas: etiam vobis ante omnia curae<br>Relligio, superum cultus, probitasque, fidesque,<br>(70) Quae docuit quondam <i>Gandensis</i> praesul <i>Amandus</i><br><i>Livinusque</i> pater <i>Gandae,</i> inconcussa tuendo<br>Dogmata, quae summo Numen servanda parenti<br><i>Christiadum</i> dedit, aeternosque spopondit in annos.<br>&#160; &#160; At non haec sola est <i>Gandensis</i> cura <i>Senat&#251;s.</i><br>(75) Artibus ingenuis & doct&#226; Pallade curat<br>Virtute egregiam pubem, carosque nepotes<br>Institui, ne umquam desit tibi, <i>Ganda,</i> virorum<br>Copia, qui patriam cum relligione tueri<br>Possint, dum frustr&#224; veteris pietatis honorem<br>(80) Disturbare aris styx implacata studebit:<br>Et donis stimulat mentes, animisque tenellis<br>Nutricis cum lacte sacrum pietatis amorem<br>Instillat, gnarus quant&#249;m respublica fructum<br>Hinc referat, patriaeque salus hinc pendeat omnis.<br>(85) Reginam testor vestram pietate triumphantem<br><i>Austriac&#226;,</i> reges contra imperterrita quinque<br>Bella gerit victrix, soloque innixa Tonantis<br>Auxilio superat, nulli superabilis hosti.<br>His vos auspiciis Reginae exempla secuti<br>(90) Pergite munifici <i>Patres</i> pietatis amorem<br><i>Aoniasque Deas,</i> sacrumque <i>Helicona</i> fovere,<br>Spe mulc&#234;re animos, solitis stimulare juventam<br>Muneribus; nec vos umquam stimulasse pigebit.<br>Namque eadem, patrio quae circumfusa theatro<br>(95) Egregiis praestans animis lectissima pubes<br>Adstat, & expositis pascit sua lumina libris,<br>Munere pro tanto, veniet dum fortior aetas,<br>Gaudebit patriae totas impendere vires,<br>Et quidquid studiis, pulchrisque laboribus hausit,<br>(100) Id totum in patriae effundent, fideique salutem.<br>Sic <i>Gandae</i> semper diuturna in saecula crescet<br>Prisca fides, & quando vos interrita virtus<br>Justitiaeque & amor legum pietasque fidesque<br><i>Heroas</i> coelo addiderit, mediisque loc&#226;rit<br>(105) Sideribus, vestra rediviva ex stirpe nepotes<br>Egregii exurgent, qui relligionis honorem<br>Defendent alacres, fideique arcana fovebunt.<br>Sic pietas tua, <i>Ganda,</i> aeternos crescet in annos,<br>Utque tua accrescet pietas, tua gloria crescet.<br><br><hr><br>[<a href="Facsimiles/SJBaasaDelensGent1742/source/SJBaasaGent174206.html" target = "new">fol. &#960;3v</a>]<br><br><table border = 0 cellpadding = 1><tr><td width = 444 align = center><h4><font size = +3>ARGUMENTUM.</font></h4></td></tr></table><table border = 0><tr><td width = 444><font size = +3>I</font><i>Nterfecit...</i> Baasa (Nadabum <i>filium</i> Jeroboami)... <i>& regnavit pro eo, cumque regnasset, percussit omnem domum</i> Jeroboam: <i>non dimisit ne unam quidem animam de semine ejus, donec deleret eum: juxta verbum Domini... propter peccata</i> Jeroboam, <i>quae peccaverat, & quibus peccare fecerat</i> Isra&#235;l.</td></tr></table><table border = 0 cellpadding = 1><tr><td align = right width = 404>3. <i>Reg.</i> C. 15.</td></tr></table><hr><br><table border = 0 cellpadding = 1><tr><td width = 444 align = center><h4><font size = +2>PERSONAE.</font></h4></td></tr></table><table border = 0><tr><td valign = top>BAASA Rex Isra&#235;l,<br>&#160; &#160; <i>Joannes Annez, Rhet.</i><br>ELA filius Baasae,<br>&#160; &#160; <i>Petrus vander Maeren, Rhet.</i><br>MANAHEM amic. Baasae & Onan.<br>&#160; &#160; <i>Maximilianus della Faille, Poet.</i><br>ARSA Praefectus aulae,<br>&#160; &#160; <i>Andreas Cunninghame, Rhet.</i></td><td valign = top>ONANA Vidua [&]<br>&#160; &#160; <i>Gabriel van Rekendale, Rhet.</i><br>SENON filius [&]<br>&#160; &#160; <i>Joan Bapt. vanden Heede, gram.</i><br>CINOTHA Filia } Nadabi.<br>&#160; &#160; <i>Franciscus Moeraert, fig. min.</i><br>JERIEL Praef. equitum,<br>&#160; &#160; <i>Guilielmus vander Heecken, Rhet.</i></td></tr></table><table border = 0 cellpadding = 1><tr><td align = center width = 444>ZAMBRI Praefect. Pedit.,<br><i>Guilielmus vande Vivere, gramm.</i></td></tr></table><table border = 0 cellpadding = 1><tr><td align = right width = 404>Scena est <i>Thersae.</i></td></tr></table><br><hr><br><table border = 0 cellpadding = 1><tr><td width = 444 align = center><h4><font size = +1>Ludos Comicos dabit</font><br><br>DISTRACTUS.</h4>PISTOCLERUS Distract Meg. Nepos,<br><i>Joannes Baptista Daesschoot, Rhet.</i></td></tr></table><table border = 0><tr><td>MEGADORUS avus Pistocl.<br>&#160; &#160; <i>Joannes Bapt. Cardon, Rhet.</i><br>SYRUS Servus Megad.,<br>&#160; &#160; <i>Joannes de Beer, Po&#235;t.</i></td><td>PSEUSIPPUS alter Meg. nepos,<br>&#160; &#160; <i>Ludovicus van Hulle, Po&#235;t.</i><br>GETA servus Pistocl.<br>&#160; &#160; <i>Joan. Bapt. vanden Spiegele, gram.</i></td></tr><tr><td colspan = 2 align = center>SUBORNATI.</td></tr><tr><td>MICIO Dux & Praetor,<br>&#160; &#160; <i>Micha&#235;l Goebert, Rhet.</i><br>DEMEA Nauta & Mercator,<br>&#160; &#160; <i>Augustinus Neerincx, Rhet.</i></td><td>PHOEDRIA, <font size = -1>[&]</font><br>&#160; &#160; <i>Petrus de Somer, gramm.</i><br>CHAEREA, } Vicini.<br>&#160; &#160; <i>Franciscus de Beer, fig. min.</i></td></tr></table><table border = 0 cellpadding = 1><tr><td align = right width = 404>Scena est <i>Parisiis.</i></td></tr></table><a name = "Eerste"><table border = 0 cellpadding = 12><tr><td width = 408 align = center><a href ="#Einde"><img align=bottom alt=Continue border = 0 src=https://www.let.leidenuniv.nl/Dutch/Stijl/Goudstaf.gif width=379></a></td></tr></table>[<a href="Facsimiles/SJBaasaDelensGent1742/source/SJBaasaGent174207.html" target = "new">fol. &#960;4r</a>]<br><br><table border = 0 cellpadding = 1><tr><td width = 444 align = center><h4><font size = +3>ACTUS I.</font></h4></td></tr></table><table border = 0><tr><td width = 444><span style="font-size: 2.1em; margin-right: 0; float: left; margin: 4px 4px -2px 0; line-height: .9em;">D</span>Um obtentis spoliis & sceptro superbit arroganti&#249;s <i>Baasa,</i> <i>Nadabi</i> filium id erepturum <i>Ela</i> asserit. Quod timens Rex cum suis conspirat in mortem <i>Senonis,</i> eumque capiendi <i>Manahemo</i> committit curam, quam hic quidem assumit; ver&#249;m mox facti poenitens succurrere <i>Senoni</i> statuit.</td></tr></table><br><table border = 0 cellpadding = 1><tr><td width = 444 align = center><h4><font size = +1><i>COMOEDIAE PARS I.</i></font><br><br><hr><br><font size = +3>ACTUS II.</font></h4></td></tr></table><table border = 0><tr><td width = 444><span style="font-size: 2.1em; margin-right: 0; float: left; margin: 4px 4px -2px 0; line-height: .9em;">S</span><i>Enonem</i> ereptum sibi regnum lugentem <i>Onana</i> & <i>Cinotha</i> solantur: vix hinc recreatus <i>Senon</i> in angustias graviores demittitur, percept&#226; ex <i>Manahemo</i> conspiratione. Mater, filio ut consulat, eum occultandum amico tradit. Aegr&#232; avellitur a matre <i>Senon</i>; aufugit <i>Cinotha</i>; regi sistitur ab <i>Arsa</i> deprehensa <i>Onana,</i> quae regiis promissis elusa filium statuit revocare.</td></tr></table><br><table border = 0 cellpadding = 1><tr><td width = 444 align = center><h4><font size = +1><i>COMOEDIAE PARS II.</i></font><br><br><hr><br><font size = +3>ACTUS III.</font></h4></td></tr></table><table border = 0><tr><td width = 444><span style="font-size: 2.1em; margin-right: 0; float: left; margin: 4px 4px -2px 0; line-height: .9em;">O</span><i>Nana,</i> reluctantibus nequicquam <i>Manahemo</i> & <i>Cinoth&#226;,</i> revocari jubet <i>Senonem.</i> Huic, dum timidus a matre ad aulam trahitur, subdol&#232; metum eripit <i>Ela,</i> qui mutatum regis animum ex <i>Arsa</i> intelligens, <i>Senonem</i> praevertit, & ruptam conjurationem patri objicit: sed errorem dedocet <i>Baasa,</i> dum proditor catenas <i>Senoni</i> injicit, furente interim <i>Onan&#226;.</i></td></tr></table><br><table border = 0 cellpadding = 1><tr><td width = 444 align = center><h4><font size = +1><i>COMOEDIAE PARS III.</i></font></h4></td></tr></table><hr><br>[<a href="Facsimiles/SJBaasaDelensGent1742/source/SJBaasaGent174208.html" target = "new">fol. &#960;4v</a>]<br><br><table border = 0 cellpadding = 1><tr><td width = 444 align = center><h4><font size = +3>ACTUS IV.</font></h4></td></tr></table><table border = 0><tr><td width = 531><span style="font-size: 2.1em; margin-right: 0; float: left; margin: 4px 4px -2px 0; line-height: .9em;">O</span><i>Nanae</i>  suas & filii miserias deflenti occurrit <i>Cinotha,</i> quae, audito fratris fato, dissuadente <i>Manahemo</i> cum matre <i>Baasam</i> adit, & machinas omnies admovet. Regem jam victum subitus <i>Elae</i> adventus ade&#242; immutat, ut utramque carceri mancipet. H&#236;c mutuo dolori & amori quando cum <i>Senone</i> mater & soror indulgent, eas separari, ac omnes stirpis reliquias capi, & in carcerem detrudi jubet <i>Baasa</i> de morte inferenda deliberaturus.</td></tr></table><br><table border = 0 cellpadding = 1><tr><td width = 444 align = center><h4><font size = +1><i>COMOEDIAE PARS IV.</i></font><br><br><hr><br><font size = +3>ACTUS V.</font></h4></td></tr></table><table border = 0><tr><td width = 531><span style="font-size: 2.1em; margin-right: 0; float: left; margin: 4px 4px -2px 0; line-height: .9em;">R</span>Ex prim&#249;m dubius, an foeminis velit parcere, tandemque id <i>Elae</i> consilio statuens, <i>Onanam</i> & <i>Cinotham</i> ad se vocatas vit&#226; donat, & libertate. Hae insperato beneficio attonitae eamdem <i>Senoni</i> gratiam postulant supplices. Annuere se simulans <i>Baasa</i> <i>Senonem</i> un&#224; cum nepotibus a canibus dilaniatum matri reddit. Crudelitatem hanc tantopere regi exprobrat <i>Onana,</i> ut eam cum residuo foeminarum grege occidi jubeat. Atque ita sibi, & filio sceptrum <i>Isra&#235;lis</i> confirmatum <i>Baasa</i> gloriatur.</td></tr></table><br><table border = 0 cellpadding = 1><tr><td width = 444 align = center><h4><font size = +2>AD MAJOREM DEI GLORIAM.</font></h4></td></tr></table><a name = "Einde"><table border = 0 cellpadding = 12><tr><td width = 408 align = center><a href ="index-2.html"><img align=bottom alt=Continue border = 0 src="https://www.let.leidenuniv.nl/Dutch/Stijl/Goudstaf.gif" width="379"></a></h4></td></tr></table><table border = 0 cellpadding = 1><tr><td width = 222 align = center><h4>Tekstkritiek:</h4></td></tr></table>fol. &#960;2r vs. 22 Supplicia, <i>er staat:</i> supplicia,<br><br><ul><li><a href="SJBaasaGent1742.html">Deze synopsis in het Nederlands</a><br><li><a href="index-2.html">Ceneton</a><br><li><a href="https://www.let.leidenuniv.nl/Dutch/Canonisations.html">Voorkeurenpagina Opleiding Nederlands</a></ul></body>
<!-- Mirrored from www.let.leidenuniv.nl/Dutch/Ceneton/SJBaasaDelensGent1742.html by HTTrack Website Copier/3.x [XR&CO'2014], Wed, 23 Apr 2025 16:37:59 GMT -->
</html>