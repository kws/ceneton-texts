<html><!-- Author: Antonius Harmsen (A.J.E.Harmsen@hum.leidenuniv.nl) --><!-- Department of Dutch Language and Literature, Leiden University --><!-- Date: 10th June 2022 - Last update: 10th November 2022 --><!-- Purpose: text edition Dutch seventeenth century play -->
<!-- Mirrored from www.let.leidenuniv.nl/Dutch/Ceneton/ErasmusIphigenia1507.html by HTTrack Website Copier/3.x [XR&CO'2014], Wed, 23 Apr 2025 05:56:20 GMT -->
<meta name="keywords" lang="nl" content="ceneton, "><head><style type="text/css"><!-- A { text-decoration:none } --></style><title>Desiderius Erasmus Roterodamus - Iphigenia in Aulide Euripidis - 1507</title><meta name="robots" content="index, follow"></head><body background bgcolor="#B3B3B3" leftmargin="50"><a href = "https://www.let.leidenuniv.nl/Dutch/Canonisations.html"><img align=bottom border=0 src="https://www.let.leidenuniv.nl/Dutch/Stijl/Dutch.gif" width="479"></a><br><br><table border = 0 cellpadding = 1><tr><td width = 444>Desiderius Erasmus Roterodamus: <i>Iphigenia in Aulide Euripidis.</i><br>Gewijzigde herdruk, Veneti&#235;, Aldus Manutius, 1507.<br><a href = "LijstCeneton.html#026081">Ceneton026081</a> &#151; Facsimile <a href = "Facsimiles/ErasmusEuripides1507/index.html" target = "new">Ursicula</a> (KBH 230 J 4) en bij <a href = "https://www.proquest.com/docview/2090349183?&amp;imgSeq=12" target = "new">Proquest</a> (Biblioteca Nazionale de Firenze, Aldini 1 J 25)<br>Uitgegeven door Paula Koning.<br>Red. dr. A.J.E. Harmsen, Universiteit Leiden.<br>Zie ook: Eerste druk, Parijs (Jodocus Baudius) 1506 (<a href = "ErasmusIphigenia1506.html" target = "new">KBH 231 G 12</a>).<a href = "https://books.google.nl/books?pg=PP277&amp;dq=%22Sibi+pestilens+ut+ipsi%22&amp;id=I85RAAAAcAAJ&amp;hl=nl#v=onepage&q=%22Sibi%20pestilens%20ut%20ipsi%22&f=false" target = "new">Basel 1524</a>, <a href = "https://books.google.nl/books?id=QZtkAAAAcAAJ&amp;pg=PA69-IA1&amp;lpg=PA69-IA1&amp;dq=Dii+precor+tibi+adsint+prosperi&amp;source=bl&amp;ots=wdGeORuJ1O&amp;sig=ACfU3U3QxbJh9BU_KY7B3HD1aloRyOnieQ&amp;hl=nl&amp;sa=X&amp;ved=2ahUKEwjwx6uYoZH6AhXB66QKHSYjAEkQ6AF6BAgLEAM#v=onepage&q=Dii%20precor%20tibi%20adsint%20prosperi&f=false" target = "new">Parijs 1537</a>, <a href = "https://books.google.nl/books?pg=PA964&amp;lpg=PA964&amp;dq=%22enim+fidelis+coniugi,+ac+domui%22&amp;sig=ACfU3U0kPOUnfU_SFT38dIy5gK1PSxi4bw&amp;id=tmlmAAAAcAAI&amp;hl=nl&amp;ots=XKVxAZZreo&amp;output=text" target = "new">Erasmus Opera 1540</a> en <a href = "https://books.google.be/books?vid=GENT900000005940&amp;printsec=frontcover#v=onepage&q&f=false" target = "new">Gen&#232;ve, 1567 (<i>Tragoediae selectae Aeschyli, Sophoclis, Euripidis</i>).</a><br><i>Iphigenia in Aulide</i> <a href = "https://books.google.nl/books?id=tVcD3I2xTCkC&amp;pg=PT26&amp;dq=%22van+der+aa%22+erasmus+opera+omnia+euripidis+%22Sed+nec+Pelagi+taciti+venti%22&amp;hl=nl&amp;sa=X&amp;ved=2ahUKEwiTrsrRoJT6AhWMxQIHHWXcBFMQ6AF6BAgCEAI#v=onepage&q=%22van%20der%20aa%22%20erasmus%20opera%20omnia%20euripidis%20%22Sed%20nec%20Pelagi%20taciti%20venti%22&f=false" target = "new">Opera omnia</a>, ed. Petrus van der Aa, Leiden 1703 deel I.<br><i>Euripidis Hecuba et Iphigenia</i> latinae factae Erasmo interprete, ed. J.H. Waszink. In: Opera Omnia, vol. I : 1 Amsterdam, 1969. <a href = "https://library.oapen.org/handle/20.500.12657/34821" target = "new">(<i>Open Access</i>)</a><br>In deze uitgave zijn evidente zetfouten gecorrigeerd en gemarkeerd met een asterisk; hoofdlettergebruik en interpunctie zijn ongewijzigd overgenomen. Voor de versnummering wordt, ook als deze uitgave bij uitzondering een vers meer of minder heeft, die van J.H. Waszink in de ASD aangehouden.<br></td></tr></tab><a name = "Begin"><table border = 0 cellpadding = 12><tr><td width = 408 align = center><a href ="#Eerste"><img align=bottom alt=Continue border = 0 src=https://www.let.leidenuniv.nl/Dutch/Stijl/Goudstaf.gif width=379 height=17></a></td></tr></table>[<a href = "Facsimiles/ErasmusEuripides1507/source/ErasmusEuripides1507a001.html" target = "new">fol. &#960;1r</a>]<br><br><table border = 0 cellpadding = 1><tr><td width = 333 align = center><b>HECUBA, <i>& Iphigenia in Aulide Euripidis<br>tragoediae in latinum tralatae Erasmo<br>Roterodamo interprete.</i></b></td></tr><tr><td><br><b>EIUSDEM <i>Ode de laudibus Britanniae. Regisque<br>Henrici septimi, ac regiorum liberorum eius.</i><br><br>EIUSDEM <i>Ode de senectutis incommodis.</i></b></td></tr><tr><td align = center><br>[Vignet: Aldus]</td></tr></table><br><hr><br>[<a href = "Facsimiles/ErasmusEuripides1507/source/ErasmusEuripides1507p143.html" target = "new">fol. i8r</a>: colofon]<br><br><table border = 0 cellpadding = 1><tr><td align = center width = 444>Venetiis in aedibus Aldi [Manutii] mense decembri M&#8231; DVII&#8231;</td></tr></table><br><hr><br>[fol. c12r, 74]<br><br><table border = 0 cellpadding = 1><tr><td width = 333 align = center><b>ARGUMENTUM IPHIGENIAE IN AULIDE.</b></td></tr></table><table border = 0 cellpadding = 1><tr><td width = 444><font size = +3>P</font>Ostquam Graecorum duces omnes una cum classe, reliquoque belli apparatu in Aulidem convenissent, ut inde pariter ad Troiam evertendam navigarent, tanta consecuta est coeli tranquillitas, ut nequaquam esset navigandi facultas. Quare cum exercitus iam moleste ferret se frustra tempus inibi terere, consultis extis, Chalcas augur respondit, Dianae Aulidensi immolandam esse Iphigeniam Agamemnonis filiam&#8231; atque ita Graecos feliciter ad Ilium navigaturos. Itaque convocatis copiis Agamemnon persuasus a Menelao, patitur fieri decretum, ut accersatur puella. Caeterum quo lubentius eam Clytemnestra mater mitteret, privatim fingunt titulum, qua- [fol. c8v, 75] si Achilli Graecorum principum summo foret nuptura. Hoc commentum soli noverant Agamemnon, Menelaus, Chalcas, atque Ulysses. Atqui <!-- [= Atque?] --> missis iam ad uxorem literis Agamemnon,<font color = "#5ccd09">*</font>cum superioris consilii poeniteret, & filiae futuram caedem ferre non posset, noctu clanculum alias ad uxorem literas scribit, denuntians, ne virginem mittat in Aulidem, in aliud enim tempus proferendas nuptias. Eas antelucano seni cuidam servo Argos perferendas committit exposito simul earum argumento. Verum hunc cum epistola Menelaus, dum & ipse ante lucem puellae adventum observat, intercipit, & acriter cum fratre de consilii inconstantia expostulat.<font color = "#5ccd09">*</font> Interea e comitatu Clytemnestrae praecurrens quidam, Agamemnoni Menelao praesente nuntiat, adesse in Aulide Iphigeniam, una cum matre, & Oreste infante, neque eam rem clam esse exercitu. Ibi simul atque Menelaus sensit, illi iam non esse integrum filiam remittere, ficte fratri coepit suadere, ne virginem sua causa pateretur occidi. Dum haec inter illos versantur, interim advecta est Clytemnestra cum filia, multisque modis exagitantur patris affectus, dum consilium de iugulanda filia studet caelare. Qua de re dum consulturus Chalcantem abiisset, interea accessit Achilles expostulaturus cum Agamemnone. Salutatur a Clytemnestra tanquam futurus gener. Achilles ignarus demiratur. Ibi servus senex ille, cui litterae secundae fuerant commissae, rem profert, proditque consilium regis. Indignatus Achil- [fol. d1r, 76] les quod ad caedem virginis suo nomine essent abusi, in concilio defendit eam, ne perimatur, sed vincitur suffragiis. Itaque cum res ad summum tumultum spectare videretur, reliquo exercitu postulante puellam, contra Achille cum universis depugnare parato, ipsa ultro mutata sententia, suadet matri satius esse speciosam oppetere mortem, quam ob suam unius vitam aut tot principes in certaminis periculum vocari, aut rem tantam omitti. Ducta igitur ad aram deae, ipsa quidem sublata est in Tauricam regionem, at eius loco cerva supposita est. Sacro peracto, navigant Graeci.</td></tr></table><br><hr><br><table border = 0 cellpadding = 1><tr><td width = 333 align = center><h4>GULIELMO ARCHIEPISCOPO CANTUARIENSI ERASMUS S.P.D.</h4></td></tr></table><table border = 0 cellpadding = 1><tr><td width = 444>Posteaquam huic tragoediae manu admoliri coepissem amplissime Praesul, protinus alium quendam orationis gustum, diversamque carminis indolem sentire mihi sum visus. Nam (ni fallor) et plusculum habet candoris, & fusior est dictio. Quo quidem nomine Sophoclea videri queat. At rursus argumentorum densitate, quasique declamatoria quadam suadendi, ac dissuadendi facultate, parentem Euripidem magis refert. Quanquam utri sit inscribenda, neque meum est pronuntiare, neque magni referre puto. Nobis tamen visum est de pristina illa nostra religione non nihil remittere, ne non hac etiam in parte congrueremus argumento. Proinde [fol. d1v, 77] Iphigeniam paulo tum fusius, tum copiosius traduximus, at ita rursum, ut ab interpretis fide neutiquam recederemus. hoc uno in utraque sumus ausi dissentire, quod in Choris immodicam illam carminum varietatem, ac licentiam, aliquantulum temperavimus, sperantes futurum, ut hac in re docti nobis veniam darent, nimirum in tantis versantibus angustiis. quandoquidem neque Flaccus Lyricorum, neque Seneca Tragicorum poetarum tantam in metris, aut pedum libertatem, aut generum diversitatem sit aemulatus, cum uterque sequeretur Graecos duntaxat, non etiam interpretaretur. Quod si mihi per graviora studia liceret, alias aliquot vertere Tragoedias, non modo me non poeniteret huius audaciae, quin etiam non vererer chororum et stilum & argumenta commutare, mallemque vel locum quempiam tractare communem, vel in amoenam aliquam &#960;&#945;&#961;&#8051;&#954;&#946;&#945;&#963;&#953;&#957; exspatiari, quam in canoris (ut vocat Horatius) nugis operam sumere. nusquam enim mihi magis ineptisse videtur antiquitas, quam in huiusmodi Choris, ubi dum nimium affectat nove loqui, vitiavit eloquentiam, dumque verborum miracula venatur, in rerum iudicio cessavit.&#160; &#160; Vale&#8231; meum decus.</td></tr></table><br><hr><br><table border = 0 cellpadding = 1><tr><td width = 222 align = center><h4>PERSONAE FABULAE.</h4></td></tr></table>Agamemnon imperator.<br>Senex servus eius.<br>Chorus ex mulieribus chalcidensibus.<br>[fol. d2r, 78]<br>Menelaus frater Agamemnonis.<br>Clytemnestra uxor Agamemnonis.<br>Iphigenia filia Clytemnestrae, et Agamemnonis.<br>Achilles dictus sponsus.<br>Nuntius.<br><a name = ""><table border = 0 cellpadding = 12><tr><td width = 408 align = center><a href ="#"><img align=bottom alt=Continue border = 0 src=https://www.let.leidenuniv.nl/Dutch/Stijl/Goudstaf.gif width=379></a></td></tr></table><table border = 0 cellpadding = 1><tr><td width = 333 align = center><h4><font size = +2>EURIPIDIS IPHIGENIA IN<br>AULIDE, E GRAECO IN<br>LATINUM TRADU-<br>CTA ERASMO RO-<br>TERODAMO IN-<br>TERPRETE.</font><br><br>PRAELOQUITUR AGAMEMNON.</h4></td></tr></table>&#160; &#160; <font size = +3>H</font>Orsum senior prodi tectis.<br><i>Se.</i> Prodeo&#8231; Sed quid molire novi<br>&#160; &#160; Rex Agamemnon?<br><i>Ag.</i> Mox cognoris.<br><i>Se.</i> Ocyus appropero, mea nanque est<br>&#160; &#160; (5) Multum impigra, vigilque senecta<br>&#160; &#160; Sic, ut et ipsis constet, & adsit<br>&#160; &#160; Vigor, atque acies sua luminibus.<br><i>Ag.</i> Ergo quod hoc age traiicit astrum?<br><i>Se.</i> Sirius ardens, qui Pleiadibus<br>&#160; &#160; (10) Septengeminis vicinus, adhuc<br>&#160; &#160; Medio rapidus fertur coelo.<br><i>Ag.</i> Hinc nulla strepit vox, non avium<br>&#160; &#160; Sed nec Pelasgi taciti venti<font color = "#5ccd09">*</font><br>[fol. d2v, 79]<br>&#160; &#160; Tranquillum sternunt Euripum.<br><i>Se.</i> (15) At tu quid ita tecta relinquis,<br>&#160; &#160; Rex agamemnon?<br>&#160; &#160; Aulida adhuc habet hac alta quies,<br>&#160; &#160; Nec muris cessere excubiae.<br>&#160; &#160; Introeamus.<br><i>Aga.</i> Tu mihi sorte<br>&#160; &#160; (20) Felice senex esse videris.<br>&#160; &#160; Nam felicem censeo sane<br>&#160; &#160; Ego mortalem, quisquis tutum<br>&#160; &#160; Ignotus, et inglorius aevum<br>&#160; &#160; Transmisit, qui vero aetatem<br>&#160; &#160; (25) Egerunt in honoribus, horum<br>&#160; &#160; Sortem haud duco perinde beatam.<br><i>Se.</i> Atqui in istis decus est vitae.<br><i>Ag.</i> Sed decus istud, lubrica res est.<br>&#160; &#160; Etenim votis dulce quidem ipsus<br>&#160; &#160; (30) Est honos, ast ubi contingit idem,<br>&#160; &#160; Tum discruciat&#8231; modo relligio<br>&#160; &#160; Div&#251;m, non sat rite peracta<br>&#160; &#160; Labefactam subvertit vitam,<br>&#160; &#160; Modo rursum hominum mentes variae,<br>&#160; &#160; (35) Ac difficiles prorsus acerbant.<br><i>Se.</i> Haud ista viro in principe laudo.<br>&#160; &#160; Non te sevit ad omnia laeta<br>&#160; &#160; Agamemnon Atreus.<br>&#160; &#160; Gaudere, atque dolere necesse est.<br>&#160; &#160; (40) Mortalis enim es&#8231; Sin tu nolis,<br>&#160; &#160; Tamen eveniet&#8231; sic diis placitum.<br>&#160; &#160; At tu apposito lumine taedae<br>[fol. d3r, 80]<br>&#160; &#160; Scribis epistolium,<br>&#160; &#160; Hoc quod manibus nunc quoque gestas.<br>&#160; &#160; (45) Rursum deles, quicquid scriptum est.<br>&#160; &#160; Atque obsignas, deinde resignas,<br>&#160; &#160; Piceamque solo illidis, liquidas<br>&#160; &#160; Fundens lachrumas.<br>&#160; &#160; Et sic anceps tecum varias,<br>&#160; &#160; (50) Uti nil desit,<br>&#160; &#160; Quo minus insanire puteris.<br>&#160; &#160; Quid habes? Quid habes?<br>&#160; &#160; Quae nova res, quae res nova quaeso<br>&#160; &#160; Te rex agitat?<br>&#160; &#160; (55) Quicquid age est, imperti nobis.<br>&#160; &#160; Fido, atque probo dixeris homini.<br>&#160; &#160; Nam tibi quondam dotis partem,<br>&#160; &#160; Cum uxore tua me Tyndareus,<br>&#160; &#160; Misit dignum sponsae comitem.<br><i>Ag.</i> (60) Ledae obtigerunt Thestiadi tres filiae,<br>&#160; &#160; Phoebe, Clytemnestreque, quam mihi duxi ego,<br>&#160; &#160; Heleneque&#8231; at huius nuptias multi proci<br>&#160; &#160; Petiere, iuvenes Graeciae opulentissimi.<br>&#160; &#160; Verum hinc minae truces coortae, & mutua<br>&#160; &#160; (65) Caedes vir&#251;m imminere visa non levis,<br>&#160; &#160; Quisquis fuisset non potitus virgine,<br>&#160; &#160; Ita ut haesitaret mente Tyndareus pater<br>&#160; &#160; Utrum&#146;ne daret, an non daret, nimirum agens<br>&#160; &#160; Sibi res ut ista cederet prosperrime.<br>&#160; &#160; (70) Atque interim illud venit in mentem viro,<br>&#160; &#160; Uti coirent iureiurando proci,<br>&#160; &#160; Atque inter ipsos iungerent dextras, adhaec<br>[fol. d3v, 81]<br>&#160; &#160; Adolenda div&#251;m ponerent aris sacra,<br>&#160; &#160; Ac semetipsi astringerent, diris ad id<font color = "#5ccd09">*</font><br>&#160; &#160; (75) Caput obligantes imprecationibus,<br>&#160; &#160; Ut quisquis esset ea potitus coniuge,<br>&#160; &#160; Huic adessent vindicaturi simul,<br>&#160; &#160; Si quisquam eam per vim raperet ex aedibus,<br>&#160; &#160; Depellerentque possidentem a coniuge,<br>&#160; &#160; (80) Belloque adorti, civitatem exscinderent,<br>&#160; &#160; Armis perinde pelasgicam, atque barbaram.<br>&#160; &#160; Ubi foedere autem sunt adacti, ac denique<br>&#160; &#160; Astutus ex animi sui sententia<br>&#160; &#160; Persuasit illis arte, et ingenio Senex,<br>&#160; &#160; (85) Gnatae facit ius, uti procis ex omnibus,<br>&#160; &#160; Deligeret <!-- Diligeret --> unum quenlibet sibi virum,<br>&#160; &#160; Quocunque grata ferret aura Cypridis.<br>&#160; &#160; Menelaon illa deligit, et o si foret<font color = "#5ccd09">*</font><br>&#160; &#160; Nunquam potitus&#8231; dein profectus Ilio<br>&#160; &#160; (90) Lacedaemona ille, qui arbiter quidem <!-- pridem --> trium<br>&#160; &#160; Fuerat dearum, vulgo ut homines dictitant,<br>&#160; &#160; Insignis, ac nitens amictu florido,<br>&#160; &#160; Auroque fulgens, barbarum videlicet<br>&#160; &#160; Luxum, atque cultum gentis ostentans suae,<br>&#160; &#160; (95) Amans amantem fugit abreptam vehens<br>&#160; &#160; Helenen, & Idae abduxit ad bubilia.<br>&#160; &#160; Menelaus itaque solus e graiis, gravi<br>&#160; &#160; Ira furens, vetusta soceri foedera<br>&#160; &#160; Testatus, esse ius, et aequum praedicat,<br>&#160; &#160; (100) Uti ferant iniuria laesis opem.<br>&#160; &#160; Hic ergo Dana&#251;m turba, Marte percita<br>&#160; &#160; Capessit arma, arctosque in Aulidis sinus<br>[fol. d4r, 82]<br>&#160; &#160; Conv&#234;nit huc, et ratibus, et scutis simul<br>&#160; &#160; Instructa equisque, curribusque plurimis.<br>&#160; &#160; (105) Hinc me ducem leg&#234;re Menelai vice,<br>&#160; &#160; Quia frater essem&#8231; Sed utinam loco mei<br>&#160; &#160; Alii hoc honoris contigisset cuipiam.<br>&#160; &#160; At nunc coactis undequaque copiis,<br>&#160; &#160; Hac ociosi desidemus Aulide,<br>&#160; &#160; (110) Quod navigandi copiam venti negent.<br>&#160; &#160; Chalcasque vates mussitans tacitus diu<br>&#160; &#160; Respondit, Iphigeniam, ego cui pater,<br>&#160; &#160; Divae immolandam huiusce praesidi loci.<br>&#160; &#160; Ita navigandi copiam Graiis fore,<br>&#160; &#160; (115) Simulque Troiae diruenda moenia,<br>&#160; &#160; Hanc si immolassent, sin minus, tum non fore.<br>&#160; &#160; At ego, haec ut audio, iubeo voce publica<br>&#160; &#160; Dimittat omnem Talthybius exercitum,<br>&#160; &#160; Ut qui illud animo facinus haud unquam meo<br>&#160; &#160; (120) Laturus essem, gnatam uti perimerem meam.<br>&#160; &#160; Totas ibi arteis frater intentans mihi, ac<br>&#160; &#160; Expertus omneis persuadendi vias,<br>&#160; &#160; Tandem impulit me, atrox ut auderem nefas,<br>&#160; &#160; Egoque litteris ad uxorem datis<br>&#160; &#160; (125) Quo filiam huc transmittat impero, velut<br>&#160; &#160; Nupturam Achilli, & dignitatem exaggerans<br>&#160; &#160; Viri, negansque hunc velle iunctis copiis<br>&#160; &#160; Cum classe Achiv&#251;m solvere in Phrygas simul,<br>&#160; &#160; Nisi sponsa nostra detur in Phthiam domo.<br>&#160; &#160; (130) Commentus hanc persuasionem ad coniugem<br>&#160; &#160; Meam, puellae obtexo falsas nuptias.<br>&#160; &#160; At haec ut habeant, soli Achiv&#251;m novimus<br>[fol. d4v, 83]<br>&#160; &#160; Menelaus&#8231; ego&#8231; Chalcas&#8231; Ulysses. Caeterum<br>&#160; &#160; Quae tum parum bene statueram, nunc has bene<br>&#160; &#160; (135) Recanto, corrigoque per tabellulas,<br>&#160; &#160; Quas me sub umbra videras noctis senex<br>&#160; &#160; Revincientem, et colligantem denuo.<br>&#160; &#160; Sed eia ad Argos hanc epistolam ferens<br>&#160; &#160; Concede. Quicquid intus occultant rei<br>&#160; &#160; (140) Cera silentibus exaratum litteris,<br>&#160; &#160; Sermone id omne prorsus exponam tibi.<br>&#160; &#160; Es enim fidelis coniugi, ac domui meae.<br>&#160; &#160; Has iterum tibi mitto tabellas<br>&#160; &#160; Ledae germen.<br><i>Se.</i> (145) Fare&#8231; enarra, quo voce tuis<br>&#160; &#160; Scriptis consentanea dicam.<br><i>Aga.</i> Ne gnatam horsum transmitte tuam<br>&#160; &#160; Ad sinuosam Euboiae rupem<br>&#160; &#160; Aulin tacitam.<br>&#160; &#160; (150) Siquidem taedas virginis aliud<br>&#160; &#160; Nunc in tempus producemus.<br><i>Se.</i> At sponsa frustratus Achilles,<br>&#160; &#160; Non&#146;ne minaces animos tollet<br>&#160; &#160; In te, atque tuam simul uxorem?<br>&#160; &#160; (155) Hinc etiam instat grave discrimen.<br>&#160; &#160; Cedo quid censes?<br><i>Aga.</i> Nomen non rem praebet Achilles,<br>&#160; &#160; Neque cognovit de coniugio,<br>&#160; &#160; Quodque dolo nos agimus, nescit.<br>&#160; &#160; (160) Neque quod finxi gnatam thalamo<br>&#160; &#160; Ipsi iuncturam esse iugali.<font color = "#5ccd09">*</font><br><i>Se.</i> Dira parabas rex Agamemnon,<br>[fol. d5r, 84]<br>&#160; &#160; Ita ne prolem nomine ficto<br>&#160; &#160; Sponsae, fueras Danais produ-<br>&#160; &#160; (165) cturus, ut esset victima divae?<br><i>Aga.</i> Hei misero mihi mente errabam.<br>&#160; &#160; Eheu tristem trahor in luctum.<br>&#160; &#160; Sed iam celeri procurre pede,<br>&#160; &#160; Neque te quicquam tardet euntem<br>&#160; &#160; (170) Saerior aetas. <i>S<font size = -1>E</font>.</i> Rex accelero.<br><i>Aga.</i> Ne&#146;ve ad fonteis arbore multa<br>&#160; &#160; Nunc desideas lentus opacos,<br>&#160; &#160; Neu te blandus subigat somnus.<br><i>Se.</i> Quin verba bona o rex eloquitor.<br><i>Aga.</i> (175) Undique sectam scrutare viam,<br>&#160; &#160; Circumactis observans oculis,<br>&#160; &#160; Ne qua fallat te mea coniunx,<font color = "#5ccd09">*</font><br>&#160; &#160; Curru praetervecta volucri,<br>&#160; &#160; Gnatam rhedis huc deportans<br>&#160; &#160; (180) Dana&#251;m ad classem.<br><i>Se.</i> Fiet. <i>AGA.</i> Iam te proripe septis.<br>&#160; &#160; Nam si vecta occurrerit illa,<br>&#160; &#160; Aversa domum frena reflectes,<br>&#160; &#160; Ad Cyclopia moenia tendens.<br><i>Se.</i> (185) At, qui fiet, ut haec referenti<br>&#160; &#160; Dicta, fidem mihi sint habiturae,<br>&#160; &#160; Tum tua filia, tum tua coniunx?<br><i>Aga.</i> Symbolon hoc, quod in hisce tabellis<br>&#160; &#160; Portas, serva.<br>&#160; &#160; (190) Fuge, Iam lux albescit, & aurora<br>&#160; &#160; Ignea surgit,<br>&#160; &#160; Ac phoebeae flamma quadrigae.<br>[fol. d5v, 85]<br>&#160; &#160; Hanc operam mihi sume iuvando.<br>&#160; &#160; Nemo ex omni parte beatus,<br>&#160; &#160; (195) Nunquam siquidem natus quisquam est,<br>&#160; &#160; Cui nil fuerit, quod cruciaret.<br><i>Ch.</i> Modo profecta Chalcide patria,<br>&#160; &#160; Quae semper arcto tunditur aequore,<br>&#160; &#160; Ubi marino interflua gurgiti<br>&#160; &#160; (200) Ar&#233;thusa, puro vitrea flumine,<br>&#160; &#160; Rigat arva, veni littus ad Aulidis<br>&#160; &#160; Euripicos emensa fluctus,<br>&#160; &#160; Agmina graiugen&#251;m ut viderem,<br>&#160; &#160; Classemque Pelasg&#251;m<br>&#160; &#160; (205) Semide&#251;m, quandoquidem<br>&#160; &#160; Ad phrygiae pergama Troiae<br>&#160; &#160; Iam mille Grai&#251;m navibus additi<br>&#160; &#160; Nostri mariti, clarum Agamemnonem, et<br>&#160; &#160; Flavicomum Menelaum<br>&#160; &#160; (210) Comitantur, un&#224; ut Tyndaridem petant,<br>&#160; &#160; Quam pastor Eurotae ad virenteis<br>&#160; &#160; Plurima arundine ripas<br>&#160; &#160; Idaeus rapuit Paris,<br>&#160; &#160; Praemia quae Venus<br>&#160; &#160; (215) Donarat illi tunc, ubi levium<br>&#160; &#160; Ad fontium vivas scatebras,<br>&#160; &#160; Cum Iunone Iovis coniuge maximi,<br>&#160; &#160; Et cum belligera Pallade principis<br>&#160; &#160; De laude formae Cypria mollium<br>&#160; &#160; (220) Mater blanda cupidinum<br>&#160; &#160; Certaret&#8231; Atqui per Triviae nemus,<br>&#160; &#160; Lucumque crebris perpetuo sacris<br>[fol. d6r, 86]<br>&#160; &#160; Halantem venio&#8231; mi tenera interim<br>&#160; &#160; Dum sic conspicior viris,<br>&#160; &#160; (225) Repens obortus<br>&#160; &#160; Suffundit ora purpureus pudor,<br>&#160; &#160; Multiiugos clypeos aventi<br>&#160; &#160; Cernere, & armigerorum<br>&#160; &#160; Ferrea castra Pelasg&#251;m.<br>&#160; &#160; (230) Bellaces item equos cernere, & acrium<br>&#160; &#160; Agmina densa vir&#251;m<br>&#160; &#160; Ac conspexi equidem duos<br>&#160; &#160; Tentoriis in iisdem<br>&#160; &#160; Aiaces, patris hunc germen Oilei,<br>&#160; &#160; (235) Hunc Telamone satum,<br>&#160; &#160; Iuge decus Salaminiis.<br>&#160; &#160; Nec non Protesilaum<br>&#160; &#160; His pariter assidentem,<br>&#160; &#160; Collusitanteis tessararum<br>&#160; &#160; (240) Iactibus omniiugis.<br>&#160; &#160; Conspexi Palamedem,<br>&#160; &#160; Quem neptunia proles<br>&#160; &#160; Produxit, neque non viribus, ac manu<br>&#160; &#160; Insignem, Diomedem,<br>&#160; &#160; (245) Oblectantem animos iactibus aenei<br>&#160; &#160; Disci&#8231; Nec procul hoc Merionem, inclytam<br>&#160; &#160; Gradivi sobolem patris,<br>&#160; &#160; Miraculum mortalibus,<br>&#160; &#160; Et Laertiadem, profectum<br>&#160; &#160; (250) Montuosa ab insula.<br>&#160; &#160; Nec non Nir&#233;a, quo nemo Pelasgica<br>&#160; &#160; Inter pulchrior agmina.<br>[fol. d6v, 87]<br>&#160; &#160; Tum cursu, et volucri pedum<br>&#160; &#160; Ventis cum rapidis fuga<br>&#160; &#160; (255) Decertare potentem<br>&#160; &#160; Achillem, dea quem progenuit Thetis,<br>&#160; &#160; Chiron finxit, et educavit,<br>&#160; &#160; Vidi littoreis in harenis<br>&#160; &#160; Armis onustum currere.<br>&#160; &#160; (260) Certabat autem cum citis quadrigis,<br>&#160; &#160; Cursu volans pedestri.<br>&#160; &#160; Et antevertens deproperat statae<br>&#160; &#160; Laudem tollere palmae.<br>&#160; &#160; Eum&#234;lus acris inter<br>&#160; &#160; (265) Ista Pheretiades<br>&#160; &#160; Quadrigae moderator<br>&#160; &#160; Exclamat&#8231; huic profecto<br>&#160; &#160; Vidi equas pulcherrimas,<br>&#160; &#160; Frenisque pictas aureis,<br>&#160; &#160; (270) Stimulo incitante cursum,<br>&#160; &#160; Vastum celerare per aequor,<br>&#160; &#160; Partim arcuato suppositas iugo,<br>&#160; &#160; Albis terga notis divariantibus,<br>&#160; &#160; Partim hinc & hinc aequalibus additas<br>&#160; &#160; (275) Extra iugum catenis,<br>&#160; &#160; Obliquos glomerare flexus,<br>&#160; &#160; Rufis conspicuas pilis.<br>&#160; &#160; Porro cruribus imis,<br>&#160; &#160; Qua talum premit ungula,<br>&#160; &#160; (280) Diverso varias colore.<br>&#160; &#160; Iuxta has in armis Aeacides gradu<br>&#160; &#160; Fertur citato, saepe volubili<br>[fol. d7r, 88]<br>&#160; &#160; Canto propincus, fervidoque<br>&#160; &#160; Proximus axi.<br>&#160; &#160; (285) Post haec ad numerosae<br>&#160; &#160; Classis pervenio trabeis,<br>&#160; &#160; Spectaculum ingens, nec recitabile,<br>&#160; &#160; Quo mihi blanda voluptas<br>&#160; &#160; Foemineos oculos<br>&#160; &#160; (290) Gratissima tuendi<br>&#160; &#160; Illecebra satiaret.<br>&#160; &#160; Cornuque dextrum Myrmidonum manus,<br>&#160; &#160; Quae Phthii ducis<br>&#160; &#160; Militat auspiciis,<br>&#160; &#160; (295) Quinquaginta agitans carinas,<br>&#160; &#160; Pernices, rapidasque tenebat,<br>&#160; &#160; Porro in eminentium<br>&#160; &#160; Puppium fastigiis<br>&#160; &#160; Sculptiles auro, deae<br>&#160; &#160; (300) Aequoris, Nereides<br>&#160; &#160; Stabant, nempe Achilleiae<br>&#160; &#160; Signa cohortis,<br>&#160; &#160; Atque his ordine proxima,<br>&#160; &#160; Paribus recincta remis<br>&#160; &#160; (305) Classis stabat Achiv&#251;m,<br>&#160; &#160; Quos Mecistiades agebat,<br>&#160; &#160; Capaneoque satus,<br>&#160; &#160; Bellator Sthelenus&#8231; dehinc<br>&#160; &#160; Proles inclyta Thesei<br>&#160; &#160; (310) Quinquies denas agens<br>&#160; &#160; Dite ex Atthide naveis,<br>&#160; &#160; Per seriem positas<br>[fol. d7v, 89]<br>&#160; &#160; In statione tenet.<br>&#160; &#160; Harum in puppibus eminebat<br>&#160; &#160; (315) Pallas diva, volucribus<br>&#160; &#160; Nixa quadrigis,<br>&#160; &#160; Signum bene ominatum,<br>&#160; &#160; Visuque faustum navitis.<br>&#160; &#160; Boeotiorum bellicum<br>&#160; &#160; (320) Rursus apparatum<br>&#160; &#160; Quinquies decem rateis<br>&#160; &#160; Vidi fluctisecas, citasque,<br>&#160; &#160; Adprobe decoratas<br>&#160; &#160; Signis, quippe minacibus<br>&#160; &#160; (325) Cadmus in rostris erat,<br>&#160; &#160; Fulvum tenens draconem.<br>&#160; &#160; At cohorti nauticae<br>&#160; &#160; Terrigena praeerat<br>&#160; &#160; Imperator Leitus,<br>&#160; &#160; (330) Phocys cui patria tellus.<br>&#160; &#160; Pone illos, totidem navibus e Locris<br>&#160; &#160; Advectis sequitur gnatus Oilei<br>&#160; &#160; Throniaca urbe profectus.<br>&#160; &#160; Caeterum cyclopiis<br>&#160; &#160; (335) Satus Atreo Mycenis<br>&#160; &#160; Centum rateis agebat<br>&#160; &#160; Denso refertas milite.<br>&#160; &#160; Huic aderat pariter<br>&#160; &#160; Ductor Adrastus,<br>&#160; &#160; (340) Nempe amicus amico,<br>&#160; &#160; Uti, quae domo relicta<br>&#160; &#160; Barbaras Phrygum<br>[fol. d8r, 90]<br>&#160; &#160; Fuerat secuta nuptias,<br>&#160; &#160; Vindicaret Tyndarin.<br>&#160; &#160; (345) Ad haec Pylo profecti<br>&#160; &#160; Nestoris Gerennii<br>&#160; &#160; Vidi rateis&#8231; in puppibus arduis<br>&#160; &#160; Insignii stabat vice, taurico<br>&#160; &#160; Alpheus ore fictus,<br>&#160; &#160; (350) Qui pylios celer<br>&#160; &#160; Dissecat agros.<br>&#160; &#160; Bissenis aderant navibus insuper<br>&#160; &#160; Aenianorum cohors,<br>&#160; &#160; His praefectus Iuneus.<br>&#160; &#160; (355) Hos item sequuntur<br>&#160; &#160; Euryto duce<br>&#160; &#160; Optimates Elidis,<br>&#160; &#160; Quos universa plebes<br>&#160; &#160; Dicit Epeos.<br>&#160; &#160; (360) Agmenque agebant albireme<br>&#160; &#160; Phylliaci manipli.<br>&#160; &#160; His ductor praeerat Meges<br>&#160; &#160; Quem miserant Echinae<br>&#160; &#160; Insulae, appellentibus<br>&#160; &#160; (365) Periculosae navitis.<br>&#160; &#160; Ast Aiax Salaminiae<br>&#160; &#160; Urbis alumnus,<br>&#160; &#160; Cornu iunxit utrunque<br>&#160; &#160; Dextrum, atque levum, comminus admovens<br>&#160; &#160; (370) Bissenas rateis<br>&#160; &#160; Praecipites, agileisque, &<br>&#160; &#160; Ultimus agmina clausit.<br>[fol. d8v, 91]<br>&#160; &#160; Sic ut inaudii.<br>&#160; &#160; Nam classicam catervam<br>&#160; &#160; (375) His ipsa vidi oculis.<br>&#160; &#160; Adversus hancce barbaras<br>&#160; &#160; Quicunque dux phalanges<br>&#160; &#160; Committet, is salvus domum<br>&#160; &#160; Nunquam est rediturus opinor.<br>&#160; &#160; (380) Illic itaque navalium<br>&#160; &#160; Audii, vidique<br>&#160; &#160; Agminum cohortes.<br>&#160; &#160; Eadem domi recordor<br>&#160; &#160; Meos apud penateis<br>&#160; &#160; (385) Audisse de pelasg&#251;m<br>&#160; &#160; Convocatis copiis<br><i>Se.</i> Menelae iam audes graviaque, ac immania,<br>&#160; &#160; Audere quae te neutiquam licet, aut decet.<br><i>Me.</i> Abi&#8231; nimis profecto heris fidelis es.<br><i>Se.</i> (390) Mihi exprobrasti probrum honestum scilicet.<br><i>Me.</i> Iam vapulabis eiulans, ac flens mihi<br>&#160; &#160; Quae te nefas patrare, si patraveris.<br><i>Se.</i> Te solvere tablas non decet, quas ego fero.<br><i>Me.</i> Neque ferre Achivis te decet cunctis malum.<br><i>Se.</i> (395) Contendis haec frustra&#8231; has sed amittas mihi.<br><i>Me.</i> Haud quaquam omittam. <i>SE.</i> Sed nec ego remisero.<br><i>Me.</i> Sceptro tuum tibi mox cruentabo caput.<br><i>Se.</i> At pulchrum heri vel mortem obire gratia.<br><i>Me.</i> Omitte multa servus homo verba hic facis?<br><i>Se.</i> (400) Agamemnon here&#8231; vim patimur. hic epistolam<br>&#160; &#160; Tuam manu violentus extorsit mea,<br>&#160; &#160; Aequi nec ulla huic ratio constat, nec boni.<br>[fol. e1r, 92]<br><i>Ag.</i> Hem quid tumulti in foribus, aut convitii?<br><i>Se.</i> Meum potius, atque huius rem est dicere.<br><i>Ag.</i> (405) Caeterum Menelae, cum istoc causa quae tibi incidit<br>&#160; &#160; Litis, & contentionis? curque vi trahis meum?<br><i>Me.</i> Aspice in nos recta, ut hoc capiam loquendi exordium.<br><i>Ag.</i> Num verebor lumina in te tollere Atreo satus?<br><i>Me.</i> Hasce num tabulas vides, scripti ministras pessimi?<br><i>Ag.</i> (410) Video, quamprimum sed istas manibus amittas tuis.<br><i>Me.</i> Non prius, quam quicquid intus aperiam cuncto agmini.<br><i>Ag.</i> Ita ne scis, quae neutiquam te fas erat cognoscere?<br>&#160; &#160; Idque refractis (opinor) epistolae signaculis?<br><i>Me.</i> Aperiens videlicet, quo te malorum denique<br>&#160; &#160; (415) Pudeat, ac pigescat horum, quae patrasti clanculum.<br><i>Ag.</i> Verum eas ubi nactus? O dii mentis impudentiam.<br><i>Me.</i> Nempe dum cautus tuam servo, maneoque filiam,<br>&#160; &#160; Nunquid Argis adveniret ad Pelasg&#251;m copias.<br><i>Ag.</i> Caeterum qui convenit, tu res ut observes meas?<br>&#160; &#160; (420) Obsecro an non est viri istud impudentis, & improbi?<br><i>Me.</i> Sic enim tulit voluntas. Servus haud sum ego tibi.<br><i>Ag.</i> Ista non indigna, & intoleranda, quaeso per deos?<br>&#160; &#160; Itane per te non licebit, nec sinar, negocia<br>&#160; &#160; Propriae domus meopte temperare arbitrio?<br><i>Me.</i> (425) Varia sentis, nunc quidem illud, alia dudum, aliud statim.<br><i>Ag.</i> Dicta phaleras&#8231; est malum autem docta lingua pestilens.<br><i>Me.</i> Varia mens iniqua res est, atque amicis abdita.<br>&#160; &#160; Iamque te verbis revincam. tu per iracundiam<br>&#160; &#160; Vera ne negato&#8231; non ego te admodum laudavero.<br>&#160; &#160; (430) Scin&#146; creari ubi studebas, dux Achiv&#251;m ad Ilium,<br>&#160; &#160; Fronte sic, specieque nolens, sed animo sane volens,<br>&#160; &#160; Quam tum eras submissus, omnem prensitando dexteram,<br>[fol. e1v, 93]<br>&#160; &#160; Ac fores habens patenteis cuilibet popularium,<br>&#160; &#160; Et salutans ordine omneis, quisquis esset obvius,<br>&#160; &#160; (435) Siquis etiam noluisset, hunc honorem quaeritans<br>&#160; &#160; Emere, comitate morum a multitudine civium?<br>&#160; &#160; Ast ut imperio es potitus, non es iisdem moribus,<br>&#160; &#160; Nec vicissim ut ante, amicus iis manes, qui se tibi<br>&#160; &#160; Praestitere dudum amicos. Sed aditu superbus, ac<br>&#160; &#160; (440) Fastuosus, abditusque delites in aedibus.<br>&#160; &#160; At suos mutare mores haud decet Probum virum,<br>&#160; &#160; Posteaquam splendidis donatus est honoribus.<br>&#160; &#160; Maxime sed tunc amicis esse firmum convenit,<br>&#160; &#160; Quando maxime iuvare iam potest felicior.<br>&#160; &#160; (445) Haec tibi primum oprobravi, primum ubi experior malum<br>&#160; &#160; Deinde in Aulin ut appulisti, omnisque graium exercitus,<br>&#160; &#160; Nullus es, sed abnegante prosperum cursum mari,<br>&#160; &#160; Illico fortuna quam dii miserant, te perditum<br>&#160; &#160; Mente prostravit. Pelasgi at inter haec dimittier<br>&#160; &#160; (450) Flagitant classem, negantes esse consilii sibi,<br>&#160; &#160; Ut diutius laborem frustra in Aulide trahant.<br>&#160; &#160; Fama porro qu&#224;m fuisset foeda, & infelix tibi,<br>&#160; &#160; Quanta item perplexitas, animique consternatio,<br>&#160; &#160; Mille cum praefectus esses imperator navibus,<br>&#160; &#160; (455) Ni phrygum campos replesses bellicoso milite?<br>&#160; &#160; Meque consulis quid ageres, quam&#146;ve reperires viam,<br>&#160; &#160; Ne tibi regno abdicato, famae & occideret decus.<br>&#160; &#160; Hinc ubi inter sacra vates filiam edixit tuam<br>&#160; &#160; Immolandam Artemidi Chalcas, atque ita Danais fore<br>&#160; &#160; (460) Cursum ad Ilium secundum, mente gavisus, lubens<br>&#160; &#160; Te immolaturum puellam pollicebaris deae,<br>&#160; &#160; Ac volens, non vi coactus (hoc caveto dixeris)<br>[fol. e2r, 94]<br>&#160; &#160; Coniugi iubes, ut horsum filiam mittat tuam,<br>&#160; &#160; Nomine hoc, quo tamquam Achilli sponsa nuberet viro.<br>&#160; &#160; (465) Nunc repente versus, alias mittis immemor schedas,<br>&#160; &#160; Filiae nec iam futurus dirus occisor tuae.<br>&#160; &#160; Age, sed hic est ipsus aether testis, atque conscius,<br>&#160; &#160; Ista qui te pollicentem vidit, atque exaudiit.<br>&#160; &#160; Accidit nimirum idem isthuc plurimis mortalibus,<br>&#160; &#160; (470) In capessendis negociis, qui quidem enixe, quoad<br>&#160; &#160; Assequantur, <!-- Asseqnantur --> elaborant, deinde foede deserunt.<font color = "#5ccd09">*</font><br>&#160; &#160; Idque partim incogitanti civium vecordia,<br>&#160; &#160; Partim item merito atque iure, quando non idonei<br>&#160; &#160; Nempe reperiuntur ipsi, rem tueri publicam.<br>&#160; &#160; (475) Ego potissimum inauspicatae Graeciae vicem gemo,<br>&#160; &#160; Quae patrare insigne quiddam, & gloriosum in barbaros<br>&#160; &#160; Perditos conata dudum, iam tua caussa, ac tuae<br>&#160; &#160; Gnatae, eis risum movebit scilicet foedissimum.<br>&#160; &#160; Neminem loci crearim praesidem, aut belli ducem,<br>&#160; &#160; (480) Seu rei, seu dignitatis, offici ve gratia.<br>&#160; &#160; Mente duntaxat sagaci oportet esse praeditum hunc,<br>&#160; &#160; Bellicam qui rem administret civitatis nomine.<br>&#160; &#160; Quippe princeps ille, quisquis praeeminet prudentia.<br><i>Ch.</i> Res dira verbis invicem altercarier,<br>&#160; &#160; (485) Dictisque fratres dimicare mutuis,<br>&#160; &#160; Si quando lis inciderit, aut contentio.<br><i>Ag.</i> Bene tibi Menelae contra iam volo maledicere,<br>&#160; &#160; Idque paucis, ne cui parum prudenter, ac nimis<br>&#160; &#160; Inverecunde putemur agere, sed modestius<br>&#160; &#160; (490) Tibi loquemur, quippe fratri&#8231; nam vir improbus quidem<br>&#160; &#160; Is mihi videtur esse, qui vereri non solet.<br>&#160; &#160; Cedo mihi, quid acerba spiras, sic cruento lumine.<br>[fol. e2v, 95]<br>&#160; &#160; Quis nocet tibi? quid ve factum est? anne raptae coniugis<br>&#160; &#160; Recipere praeclara sane concupis cubilia?<br>&#160; &#160; (495) Non tibi hoc praestare nostrum est. nam tuorum tu tibi<br>&#160; &#160; Ipsus auctor es malorum&#8231; deinde commissi obsecro<br>&#160; &#160; Ipse quod nunquam patrarim, innoxius poenas luam?<br>&#160; &#160; Anne honor te noster urit? at venustam coniugem<font color = "#5ccd09">*</font><br>&#160; &#160; Misso honesto, aequo, bonoque vis tenere amplexibus.<br>&#160; &#160; (500) Nam viri mali, improbique sunt voluptates malae.<br>&#160; &#160; Ego quod antehac ista non perpenderim consultius,<br>&#160; &#160; Sanus haud sum, an verius tu? quippe qui connubio<br>&#160; &#160; Cum sies malo levatus, denuo repetas miser,<br>&#160; &#160; Posteaquam diis secundis, res bene obtigerit tibi.<br>&#160; &#160; (505) Sed proci olim Tyndarea deierarunt foedera<br>&#160; &#160; Improbi, nequam, & superbis imminentes nuptiis.<br>&#160; &#160; Ast ego ipsam spem videlicet arbitror magis deam,<br>&#160; &#160; Illud effecisse, quam te, vim&#146;ve consilii tui.<br>&#160; &#160; Quos agens bellum auspicare&#8231; nam reor fore, ut scias<br>&#160; &#160; (510) Mente vecordi inita prave, vique adacta foedera.<br>&#160; &#160; Caeterum meos ego non liberos mactavero.<br>&#160; &#160; Ac tuo quidem arbitratu, commodoque scilicet,<br>&#160; &#160; Coniugis vindicta fiet praeter aequum, pessimae?<br>&#160; &#160; Me dies, noctesque moestis lachrumis confecerint,<br>&#160; &#160; (515) Impia interim patrantem, & aequitati dissona,<br>&#160; &#160; In meos, quos ipse sevi, sustulique liberos?<br>&#160; &#160; Haec brevi tibi dicta sunto plana & expedita, sin<br>&#160; &#160; Sapere recte tu recuses, mea bene statuam tamen.<br><i>Ch.</i> Diversa dictis ista superioribus<br>&#160; &#160; (520) Relata sunt, at illud admonent probe,<br>&#160; &#160; Vim propriis esse abstinendam a liberis.<br><i>Me.</i> Proh habeo amicum neminem infelix. <i>Ag.</i> habes<br>[fol. e3r, 96]<br>&#160; &#160; Qui sunt amici, ni velis evertere.<br><i>Me.</i> Ubi te arguis mihi patre communi satum?<br><i>Ag.</i> (525) At sapere tecum cupio, non furere simul.<br><i>Me.</i> Dolere amicos tamen oportet mutuum.<br><i>Ag.</i> Tum accerse, quum iuvare vis, non laedere.<br><i>Me.</i> Censes in his non adiuvandam Graeciam?<br><i>Ag.</i> At ista tecum quopiam insanit deo.<br><i>Me.</i> (530) Sceptris tumescis, fratre deserto tuo.<br>&#160; &#160; Ego porro ad alias verto me arteis quaspiam<br>&#160; &#160; Aliosque amicos.<br><i>Nun-</i> Dux achivi exercitus<br><i>tius</i> &#160; Agamemnon, adsum filiae advector tuae,<br>&#160; &#160; Pridem Iphigeniam, quam vocasti in aedibus.<br>&#160; &#160; (535) Comes ipsa venit virginis mater, tua<br>&#160; &#160; Coniunx Clytemnestre tuum una filium<br>&#160; &#160; Ducens Orestem, quo voluptatem tibi<br>&#160; &#160; Conspectus horum pariat, ut qui iandiu<br>&#160; &#160; Procul a tuis agas foris penatibus.<br>&#160; &#160; (540) Sed quod viam longam peregerint, apud<br>&#160; &#160; Lymphas nitentes fontis Euryti manent.<br>&#160; &#160; Simul a viae labore respirant gravi<br>&#160; &#160; Ipsae iugales, quas quidem dimisimus<br>&#160; &#160; In pascuae virentis herbidum sinum,<br>&#160; &#160; (545) Uti reficiant fessa pablo <!-- [= pabulo] --> corpora.<br>&#160; &#160; Ob haec ego tui praemonendi gratia<br>&#160; &#160; Huc praecucurri. Quippe Graium exercitus<br>&#160; &#160; Rescivit&#8231; alis fama pervolans citis,<br>&#160; &#160; Iam dissipavit filiae adventum tuae,<br>&#160; &#160; (550) Totusque cursu coetus ad spectaculum<br>&#160; &#160; Effunditur, quo filiam aspiciat tuam<br>[fol. e3v, 97]<br>&#160; &#160; Ut inter omneis nempe mortaleis solent<br>&#160; &#160; Et inclyti esse semper, & spectabiles,<br>&#160; &#160; Quibus bonis fortuna flatibus favet.<br>&#160; &#160; (555) Aiuntque nunquae nuptiae? vel quid rei<br>&#160; &#160; Paratur? an desiderio gnatae suae<br>&#160; &#160; Tactus Agamemnon, advocavit virginem?<br>&#160; &#160; Aliosque rursum haec audiisses dicere,<br>&#160; &#160; Artemidi nunc initiant puellulam<br>&#160; &#160; (560) Regnum obtinenti littoralis Aulidis.<br>&#160; &#160; Verum quis illam ducet uxorem cedo?<br>&#160; &#160; Sed interim haec omittimus&#8231; quod insuper<br>&#160; &#160; Restat, coronam primus e calatho cape.<br>&#160; &#160; Vincito sertis tempora, & tu rex item<br>&#160; &#160; (565) Menelae praebe te lubentem nuptiis.<br>&#160; &#160; Et in aedibus numerosa resonet tibia,<br>&#160; &#160; Solumque laeto perstrepat plausu pedum.<br>&#160; &#160; Nam faustus iste virgini illuxit dies.<br><i>Ag.</i> Probe&#8231; Sed intro te recipito, caetera<br>&#160; &#160; (570) Fato viam monstrante, succedent bene.<br>&#160; &#160; Eheu miser quid dicam? (ut abs te exordiar)<br>&#160; &#160; Necessitatis heu quod incidimus iugum?<br>&#160; &#160; Fortuna proh praevertit, imponens mihi,<br>&#160; &#160; Suaque nostra vicit astum astutia.<br>&#160; &#160; (575) At generis ipsa obscuritas, ut quiddam habet<br>&#160; &#160; Et commodum profecto, & exoptabile.<br>&#160; &#160; Nam liberum illis lachrumas profundere,<br>&#160; &#160; Querique misera. Stirpe, at illustri satis<br>&#160; &#160; Sunt haec negata. Sed arbitrum vitae levem<br>&#160; &#160; (580) Populum obtinemus, atque multitudini<br>&#160; &#160; Servimus&#8231; Etenim me vetat quidem pudor<br>[fol. e4r, 98]<br>&#160; &#160; Genas rigare lachrumis rursum pudet<br>&#160; &#160; Miserum carere lachrumis, in maximas<br>&#160; &#160; Cladeis redactum. At haec sinamus. Quid meae<br>&#160; &#160; (585) Respondeam de rebus hisce coniugi?<br>&#160; &#160; Qua fronte contra hanc obtuebor? aut quibus<br>&#160; &#160; Modis recipiam? Quippe quae me perdidit,<br>&#160; &#160; Ad ista, quae nunc me premunt miserum mala,<br>&#160; &#160; Iniussa veniens&#8231; attamen probabili<br>&#160; &#160; (590) Caussa huc profecta est, filiae comes suae,<br>&#160; &#160; Quo nuptias celebret & quibus nihil<br>&#160; &#160; Antiquius, iucundiusque, ea collocet,<br>&#160; &#160; Qua nos quidem in re deprehendet impios.<br>&#160; &#160; Rursum misellae virginis (quid virginis,<br>&#160; &#160; (595) Quae mox opinor sponsa nubet inferis?)<br>&#160; &#160; Ut est misertum&#8231; Supplicabit haec mihi<br>&#160; &#160; Ad hunc reor modum&#8231; O pater me occidere<br>&#160; &#160; Paras? at istiusmodi connubia<br>&#160; &#160; Veniant tibique, & si quis est carus tibi.<br>&#160; &#160; (600) Praesens Orestes haec mihi opplorabit haud<br>&#160; &#160; Scita, at scienter, quippe adhuc infantulus.<br>&#160; &#160; Ah, ut peremit me potitus nuptiis<br>&#160; &#160; Helenes lacaenae troico Priamo satus,<br>&#160; &#160; Horum malorum qui mihi est autor, Paris.<br><i>Ch.</i> (605) Me quoque misertum est quatenus decet hospitam<br>&#160; &#160; Malis tyrannorum ingemiscere foeminam.<br><i>Me.</i> Germane dextram da mihi ut tangam tuam.<br><i>Ag.</i> Do. te penes victoria&#8231; ast ego miser.<br><i>Me.</i> Per Pelopa iuro, qui mei pater patris<br>&#160; &#160; (610) Tuique dictus, perque genitorem Atreum,<br>&#160; &#160; Quod loquar aperte mentis ex sententia,<br>[fol. e4v, 99]<br>&#160; &#160; Nihilque fucans, immo quicquid sentiam.<br>&#160; &#160; Mihi te videnti oculos rigantem lachrumis,<br>&#160; &#160; Fraterna pectus perculit miseratio.<br>&#160; &#160; (615) Vicissim & ipsus ora tinxi lachrumis.<br>&#160; &#160; Veteremque prorsus exui sententiam,<br>&#160; &#160; Haud iam quidem infestus tibi adversarius,<br>&#160; &#160; Sed facio tecum, stans tuis a partibus,<br>&#160; &#160; Hortorque te, ne filiam perimas tuam.<br>&#160; &#160; (620) Neu praeferas meum tuo negocium.<br>&#160; &#160; Neque enim sit aequum, tristibus suspiriis<br>&#160; &#160; Te macerari, me suaviter agere.<br>&#160; &#160; Tuos mori, supera meos aura frui.<br>&#160; &#160; Quid enim mihi volo? nunquid eminentia<br>&#160; &#160; (625) Rursum queam nanciscier connubia,<br>&#160; &#160; Connubiorum si trahar cupidine?<br>&#160; &#160; Fratrem ne perdens (me quod haudquaquam decet)<br>&#160; &#160; Helenam praeoptem, id est boni loco malum?<br>&#160; &#160; Incogitans, ac iuvenis antehac fui,<br>&#160; &#160; (630) Sed propius, atque fixius considerans<br>&#160; &#160; Rem, video, quale erat perimere liberos.<br>&#160; &#160; Ad haec, puellae me subit miseratio,<br>&#160; &#160; Dum reputo nimirum esse cognatam mihi.<br>&#160; &#160; Quae misera nostri gratia connubii<br>&#160; &#160; (635) Erat immolanda&#8231; at quid negocii, aut rei<br>&#160; &#160; Cum tyndaraea virgini est Helena tuae?<br>&#160; &#160; Dimissus abeat Aulide hinc exercitus,<br>&#160; &#160; Tu frater oculos parce tingere lachrumis,<br>&#160; &#160; Simulque nos in lachrumas impellere.<br>&#160; &#160; (640) Iam te tua de filia, si quid movent<br>&#160; &#160; Responsa, me nil moverint&#8231; tibi meas<br>[fol. e5r, 100]<br>&#160; &#160; Transcribo parteis&#8231; Sed quod in contraria<br>&#160; &#160; Mutatus abeo, nunc acerbam deserens<br>&#160; &#160; Orationem, iure facio, si patre<br>&#160; &#160; (645) Prognatum eodem caritate prosequens,<br>&#160; &#160; Transgressus in diversam eo sententiam.<br>&#160; &#160; Quando illud est non improbi munus viri,<br>&#160; &#160; Ubique factu quod sit optimum, sequi.<br><i>Ch.</i> Generosa dixti, ac digna Tantalo, Iovis<br>&#160; &#160; (650) Genere, & parenteis neutiquam indecoras tuos.<br><i>Ag.</i> Collaudo te Menelae, quod praeter meam<br>&#160; &#160; Opinionem, sic (uti te dignum erat)<br>&#160; &#160; Orationem verteris recte tuam.<br><i>Me.</i> Nonnullus olim ex cupiditate, fratribus<br>&#160; &#160; (655) Oritur tumultus, & e domorum opulentia.<br>&#160; &#160; Germanitatem at istiusmodi quidem<br>&#160; &#160; Fratrum inter ipsos, execror amarissimam.<br><i>Ag.</i> Nihilo minus nos illigat necessitas,<br>&#160; &#160; Gnatam cruenta caede ut immolem meam.<br><i>Me.</i> (660) Qui? te quis adiget&#8231; gnatam ut interimas tuam?<br><i>Ag.</i> Grai&#251;m universim conglobatae copiae.<br><i>Me.</i> Non&#8231; si remittas rursum ad Argos virginem.<br><i>Ag.</i> Fefellero hic, illic sed haud fefellero.<br><i>Me.</i> Quid hoc? Timere non decet turbam nimis.<br><i>Ag.</i> (665) Chalcas Achivis proferet vaticinia.<br><i>Me.</i> Non&#8231; si ante pereat, idque fiet commode.<br><i>Ag.</i> Genus omne vatum gloriae est avidum malum.<br><i>Me.</i> At nil habet, nec inutile, ut nec utile.<br><i>Ag.</i> Non metuis illud, quod mihi in mentem venit?<br><i>Me.</i> (670) Qui suspicer, quod cogitas, ni dixeris?<br><i>Ag.</i> Cuncta haec scelestum Sisyphi novit genus.<br>[fol. e5v, 101]<br><i>Me.</i> Nihil est, Ulysses quod tibi, aut mihi noceat.<br><i>Ag.</i> Vafer is quidem usque in concionibus fuit.<br><i>Me.</i> Ambitio nempe hunc pestilens tenet malum.<br><i>Ag.</i> (675) Hunc proinde iam nunc inter argivos puta<br>&#160; &#160; Astare medios, atque ibi eloqui palam,<br>&#160; &#160; Quaecunque Chalchs dixit afflatus deo.<br>&#160; &#160; Et ut Artemidi me victimam receperim<br>&#160; &#160; Gnatam daturum, deinde promissum deae<br>&#160; &#160; (680) Mendax negarim&#8231; ita concitatis copiis<br>&#160; &#160; Ubi meque, teque iam peremerint, dare<br>&#160; &#160; Tum virginem suadebit Argivos neci.<br>&#160; &#160; Quod si cita Argos me recepero fuga,<br>&#160; &#160; Aderunt, & ipsis me simul cum moenibus<br>&#160; &#160; (685) Cyclopiis everterint, nec non solum<br>&#160; &#160; Vastaverint&#8231; ad hunc modum infortunia<br>&#160; &#160; Se nostra habent&#8231; heu miser, & infelix, ut his<br>&#160; &#160; Nunc per deos perplexus involvor malis.<br>&#160; &#160; Unum hoc mihi Menelae serva, copias<br>&#160; &#160; (690) Adiens Achiv&#251;m, ne quid istius rei<br>&#160; &#160; Resciscat uxor ante, quam gnatam meam<br>&#160; &#160; Mactatam ad orcum, & inferos demisero,<br>&#160; &#160; Quo lachrumis, quantum potest, paucissimis<br>&#160; &#160; Miser siem; at vos hospitae foeminae<br>&#160; &#160; (695) Silentio negocium caelabitis.<br><i>Ch.</i> Felices quibus obtigit<br>&#160; &#160; Sors nec summa, nec infima,<br>&#160; &#160; Sed sane modica, et quibus<br>&#160; &#160; Castos annuit aurea<br>&#160; &#160; (700) Nancisci thalamos Venus,<br>&#160; &#160; Tranquillaque perenniter<br>[fol. e6r, 102]<br>&#160; &#160; Consuetudine perfrui,<br>&#160; &#160; Quorum pectora mutuis<br>&#160; &#160; Flagrant incita flammulis.<br>&#160; &#160; (705) Postquam iam geminis trahens<br>&#160; &#160; Spicla torquet ab arcubus,<br>&#160; &#160; Tincta spicula Gratiis,<br>&#160; &#160; Coma splendidus aurea,<br>&#160; &#160; Cupido deus aliger,<br>&#160; &#160; (710) Quorum haec dulce, & amabile<br>&#160; &#160; Aevum prospera conferunt,<br>&#160; &#160; Vitae haec perniciem ferunt,<br>&#160; &#160; Ac turbam, hunc equidem meis<br>&#160; &#160; Formosissima deprecor,<br>&#160; &#160; (715) Aversorque thoris Venus,<br>&#160; &#160; Sit modesta mihi precor<br>&#160; &#160; Formae gratia&#8231; sint mihi<br>&#160; &#160; Amores liciti, ac pii.<br>&#160; &#160; Contingant mediocria<br>&#160; &#160; (720) Blandae munera Cypridis.<br>&#160; &#160; Porro ingentia deprecor.<br>&#160; &#160; Humanis variantia<br>&#160; &#160; Sunt discrimina mentibus,<br>&#160; &#160; Sunt discrimina moribus,<br>&#160; &#160; (725) At qui rectus, & integer,<br>&#160; &#160; Is semper similis sui.<br>&#160; &#160; Quin probis rationibus<br>&#160; &#160; Educi teneros adhuc,<br>&#160; &#160; Momentum obtinet haud leve ad<br>&#160; &#160; (730) Virtutem. Siquidem inserit<br>&#160; &#160; Primum illud venerabilis<br>[fol. e6v, 103]<br>&#160; &#160; Pectori sapientia,<br>&#160; &#160; Foedum uti fugiat nefas.<br>&#160; &#160; Dein fert hanc quoque gratiam,<br>&#160; &#160; (735) Mente ut cernere callida<br>&#160; &#160; Quid facto sit opus, queat.<br>&#160; &#160; Quae res conciliat suis<br>&#160; &#160; Ignarum senii decus,<br>&#160; &#160; Gloriamque, perenniter<br>&#160; &#160; (740) Quae nomen parit inclytum.<br>&#160; &#160; Res est maxima quaepiam,<br>&#160; &#160; Virtutis studium sequi.<br>&#160; &#160; Quae praestanda domi probis<br>&#160; &#160; Privatim mulieribus<br>&#160; &#160; (745) Sancta coniugii fide.<font color = "#5ccd09">*</font><br>&#160; &#160; At palam decorans viros<br>&#160; &#160; Inter densa frequentium<br>&#160; &#160; Foro millia civium<br>&#160; &#160; Rei commoda publicae<br>&#160; &#160; (750) Usque in maius adauxerit.<br>&#160; &#160; Illinc Pari es profectus,<br>&#160; &#160; Ubi alitus inter Idae<br>&#160; &#160; Armenta laeta pastor,<br>&#160; &#160; Ubi barbaras cicutis<br>&#160; &#160; (755) Phrygiis canens solebas<br>&#160; &#160; Sonare cantilenas,<br>&#160; &#160; Olympicoque ritu<br>&#160; &#160; Calamos liquente caera<br>&#160; &#160; Adglutinare plureis,<br>&#160; &#160; (760) Boumque grex obesus<br>&#160; &#160; Pascens virente passim<br>[fol. e7r, 104]<br>&#160; &#160; Obambulabat arvo,<br>&#160; &#160; Tua cum chorus dearum<br>&#160; &#160; Arbitria flagitabat.<br>&#160; &#160; (765) Ea causa te profectum<br>&#160; &#160; In Graeciam vocavit.<br>&#160; &#160; Haec hospitem recepit<br>&#160; &#160; Tectis superba eburnis.<br>&#160; &#160; Oculis ubi petulcis<br>&#160; &#160; (770) Contra intuens decoram<br>&#160; &#160; Helenen, amoris oestro<br>&#160; &#160; Vehemente perculisti,<br>&#160; &#160; Perculsus interim ipse<br>&#160; &#160; Pari vicissim amore.<br>&#160; &#160; (775) Hoc fonte nata lis est,<br>&#160; &#160; Quae copias Pelasg&#251;m<br>&#160; &#160; Cum classe tanta ad urbem<br>&#160; &#160; Impellit Iliensem.<br><i>Ch.</i> Io&#8231; Io.<br>&#160; &#160; (780) Magni magnis florent opibus.<br>&#160; &#160; Rege creatam genitore, meam<br>&#160; &#160; Cernite Iphigeniam reginam,<br>&#160; &#160; Atque Clytemnestren Tyndarei<br>&#160; &#160; Sanguine cretam.<br>&#160; &#160; (785) Ut magnis e stirpibus ortae,<br>&#160; &#160; Utque ad summum sunt evectae<br>&#160; &#160; Decus, ac fortunae splendorem.<br>&#160; &#160; Porro div&#251;m numina, partim<br>&#160; &#160; Opibus possunt plus humanis,<br>&#160; &#160; (790) Partim quos sors urget iniqua,<br>&#160; &#160; Hos felicibus ornant rebus.<br>[fol. e7v, 105]<br>&#160; &#160; Consistamus grex Chalcidicae<br>&#160; &#160; Indigena, ac vernaculus urbis,<br>&#160; &#160; Quo reginam procul a turba<br>&#160; &#160; (795) Excipiamus, comiter illi<br>&#160; &#160; Porrectis manibus, placidaque<br>&#160; &#160; Mente, ac hilari vultu, uti certo<br>&#160; &#160; In plana soli pede descendat.<br>&#160; &#160; Nequid pavitet generosa ducis<br>&#160; &#160; (800) Gnata Agamemnonis, huc mihi primum<br>&#160; &#160; Nunc adveniens ne quid turbae,<br>&#160; &#160; Attoniti ve pavoris, temere<br>&#160; &#160; Argivorum ex urbe profectis<br>&#160; &#160; Moveamus hospitae hospitis.<br><i>Cly.</i> (805) Auguria nos quidem ista consulimus boni,<br>&#160; &#160; Certe quod ad te pertinet, felicia,<br>&#160; &#160; Tuaeque capimus fausta vocis omina.<br>&#160; &#160; Nonnulla porro spes habet animum meum,<br>&#160; &#160; Quod auspicatas pronuba huc ad nuptias<br>&#160; &#160; (810) Advenerim, at vos quas ego horsum filiae<br>&#160; &#160; Comites ab Argis duco dotaleis meae,<br>&#160; &#160; Curribus feliciter descendite, &<br>&#160; &#160; Rite, ac decenter in atrium procedite.<br>&#160; &#160; Dein tu quadrigas gnata cautim iam mihi<br>&#160; &#160; (815) Linquas equestreis, membra sensim, ac molliter<br>&#160; &#160; Et tenera simul, & imbecillia promovens<br>&#160; &#160; Vos hanc in ulnas excipite iuvenculae,<br>&#160; &#160; Procul ac citis discedite a vectabulis.<br>&#160; &#160; Mihi fulcientem porrigat aliquis manum,<br>&#160; &#160; (820) Currus volucres quo relinquam commode.<br>&#160; &#160; At vos equinis stetis adversae iugis,<br>[fol. e8r, 106]<br>&#160; &#160; Terrifica nanque est res, oculus equi ferox.<br>&#160; &#160; Atque hunc Puellum Agamemnonis prolem, manu<br>&#160; &#160; Corripite Orestem, nempe ad huc infantulum.<br>&#160; &#160; (825) Mi gnate dormis, vehiculi iactamine<br>&#160; &#160; Sopitus&#8231; expergiscere ad sororias<br>&#160; &#160; Avibus secundis, atque laetis nuptias.<br>&#160; &#160; Siquidem ipse cum sis nobili natus loco,<br>&#160; &#160; Mox sortieris optimi, ac summi viri<br>&#160; &#160; (830) Affinitatem, principem Nereide<br>&#160; &#160; Parente natum, par deis ipsis genus.<br>&#160; &#160; Ex ordine huc age ad pedes propere meos<br>&#160; &#160; Iuxta parentem gnata tete colloca.<br>&#160; &#160; Ac proxime Iphigenia consistens mihi,<br>&#160; &#160; (835) Huic hospitarum foeminarum me choro<br>&#160; &#160; Ostende, quam sim te beata filia.<br>&#160; &#160; Caro salutem mox face ut dicas patri.<br><i>Iph.</i> Ita mater, occurrens in amplexus (tua<br>&#160; &#160; Quod pace dicam, ne mihi succenseas)<br>&#160; &#160; (840) Pectus paterno pectori adprimam meum.<br><i>Cly.</i> Agamemnon o Rex, ego cui vel maximam<br>&#160; &#160; Mortalium uni debeo reverentiam,<br>&#160; &#160; Adsum, tuis en obsecuta iussibus.<br><i>Iph.</i> Sed & ipsa cupio longa iam post tempora<br>&#160; &#160; (845) Admota genitor pectus amplecti tuum.<br>&#160; &#160; Etenim tuis sitio frui conspectibus<br>&#160; &#160; Id pace, si modo mihi liceat, tua.<br><i>Ag.</i> Age gnata fruere, quando iam pridem omnibus<br>&#160; &#160; E liberis, quos uxor edidit mihi,<br>&#160; &#160; (850) Te una parentis nulla est amantior.<br><i>Iph.</i> Te mihi pater laetaque, lubensque, conspicor,<br>[fol. e8v, 107]<br>&#160; &#160; Post longa secli spatia non visum mihi.<br><i>Ag.</i> Itidem pater te gnata, quodque ais modo,<br>&#160; &#160; Ex aequo utrisque competit nobis simul.<br><i>Iph.</i> (855) Salve&#8231; quod autem huc iusseris me accersier,<br>&#160; &#160; Amo te, & abs te est optime factum pater.<br><i>Ag.</i> Atqui hoc quod es modo elocuta filia<br>&#160; &#160; Equidem haud reperio, qui vel aiam, vel negem.<br><i>Iph.</i> Hei mihi quid hoc est? quod lubens cum videris,<br>&#160; &#160; (860) Placido haud tamen nos intuere lumine?<br><i>Ag.</i> Regnum gerentem ac bellici agminis ducem,<br>&#160; &#160; Permulta curis distinent negocia.<br><i>Iph.</i> At nunc mihi te des, & in me unam tuum<br>&#160; &#160; Animum a molestis avoces negociis.<br><i>Ag.</i> (865) At nunc quidem in te, haud aliubi, mea filia<br>&#160; &#160; Sum totus, omni dedicatus pectore.<br><i>Iph.</i> Ergo supercilium remitte nubilum,<br>&#160; &#160; Meaque frontem exporge gratia pater.<br><i>Ag.</i> Iam laetor ecce, laetor usque filia,<br>&#160; &#160; (870) Donec tuis datur frui conspectibus.<br><i>Iph.</i> Quid igitur istuc, quid sibi vult obsecro,<br>&#160; &#160; Quod tristibus genae madescunt lachrumis?<br><i>Ag.</i> Etenim hic dies praesens absentiam mihi,<br>&#160; &#160; Tibique pariet gnata quamlongissimam.<br><i>Iph.</i> (875) Istuc quidem quod dicis, haud intellego. haud<br>&#160; &#160; Intellego o parens mihi carissime.<br><i>Ag.</i> At tu quidem quanto loquere cordatius,<br>&#160; &#160; Tanto gravius exulceras animum mihi.<br><i>Iph.</i> Insulsa potius, atque stulta dixero,<br>&#160; &#160; (880) Si tibi futura hoc sim voluptati modo.<br><i>Ag.</i> Papae&#8231; silere non fero ipse, nec queo,<br>[fol. f1r, 108]<br>&#160; &#160; Collaudo vero te, proboque filia.<br><i>Iph.</i> Mane o parens tuis domi cum liberis.<br><i>Ag.</i> Equidem volo, atqui quod volo, quia non licet,<br>&#160; &#160; (885) Istuc profecto pectus excruciat meum.<br><i>Iph.</i> Infausta pereant tela, & arma martia,<br>&#160; &#160; Et inauspicata, ac dira Menelai mala.<br><i>Ag.</i> Alios sed huius ante perdiderint mala,<br>&#160; &#160; Quibus ipse dudum perditus teneor miser.<br><i>Iph.</i> (890) Ut abfuisti temporis multum pater,<br>&#160; &#160; In intima diu moratus Aulide.<br><i>Ag.</i> Quin nunc item me quiddam adhuc vetat rei,<br>&#160; &#160; Ratibus per aequor copias traducere.<br><i>Iph.</i> Gentem obsecro istam, quam Phrygum vocant pater,<br>&#160; &#160; (895) Ubi nam locorum sedem habere praedicant?<br><i>Ag.</i> Illic, ubi utinam proditum Priamo Parin<br>&#160; &#160; Nullo obtigisset sedem habere tempore.<br><i>Iph.</i> Procul relicta me aveheris hinc parens?<br><i>Ag.</i> Quin ipsa eodem gnata quo pater, venis.<br><i>Iph.</i> (900) Oh.<br>&#160; &#160; Utinam mihi, tibique commodum siet,<br>&#160; &#160; Cursus ut & me duceres comitem tui.<br><i>Ag.</i> Istuc quid optas? navigabis tu quoque,<br>&#160; &#160; Ut iam parentis gnata memineris tui.<br><i>Iph.</i> Utrum ne dulci navigavero comes<br>&#160; &#160; (905) Matri, an ne ego istam sola conficio viam?<br>&#160; &#160; Sola profecto, sola, semota procul,<br>&#160; &#160; Dulcique matre, pariter & caro patre.<br><i>Iph.</i> Alias in aedeis me videlicet pater,<br>&#160; &#160; Domumque peregrinam locare destinas?<br><i>Ag.</i> (910) Mitte haec&#8231; nefas enim ista scire virgines.<br>[fol. f1v, 109]<br><i>Iph.</i> Propera mihi redire sospes ab Ilio<br>&#160; &#160; Rebus probe illic ordinatis, mi pater.<br><i>Ag.</i> Verum hoc mihi prius necessitas loco est<br>&#160; &#160; Nonnullam ad aras immolare victimam.<br><i>Iph.</i> (915) Istoc proin spectare de negocio<br>&#160; &#160; Quid fas, piumque, cum sacris decet pater.<br><i>Ag.</i> Spectabis ipsa&#8231; Nam futurum est, uti sacris<br>&#160; &#160; Adstes & adsis tu lavacris proxima.<br><i>Iph.</i> Ducemus aras num choros circum pater?<br><i>Ag.</i> (920) Feliciorem te, atque memet autumo,<br>&#160; &#160; Nihil quod horum intelligas. Sed intro age<br>&#160; &#160; In tecta gressum conferas, ac virginum<br>&#160; &#160; Comitumque temet offeras conspectibus.<br>&#160; &#160; At triste porrige osculum, ac dextram mihi,<br>&#160; &#160; (925) Longum a paternis abfutura vultibus.<br>&#160; &#160; O pectus&#8231; o genae&#8231; o pares auro comae.<br>&#160; &#160; Quantum heu dolorum Troia nobis attulit<br>&#160; &#160; Pondus, Heleneque&#8231; Sed loqui iam desino,<br>&#160; &#160; Nam me quidem aestus corripit rapidus, genis<br>&#160; &#160; (930) Repens obortus, simul ut ora basio<br>&#160; &#160; Tua contigi. Sed hinc abi in penetralia.<br>&#160; &#160; At illud abs te postulo, Ledae genus,<br>&#160; &#160; Uti ne quid haec res pectus offendat tuum,<br>&#160; &#160; Si mi nimius exulcerat mentem dolor,<br>&#160; &#160; (935) Mox gnatam Achilli collocaturo meam.<br>&#160; &#160; Nam splendidae quidem, & expetendae nuptiae,<br>&#160; &#160; Tamen Parenteis nonnihil mordet pios,<br>&#160; &#160; Ubi in familiam liberos dulcis pater<br>&#160; &#160; Tradit alienam, quos labore plurimo<br>&#160; &#160; (940) Curisque summis educaverit diu.<br>[fol. f2r, 110]<br><i>Cly.</i> Equidem haud ita sum stulta, mentisque indiga,<br>&#160; &#160; Quin hisce rebus sponte me potius mea,<br>&#160; &#160; Insuper & istam parituram existima,<br>&#160; &#160; Ita ut nihil monitore te fuerit opus,<br>&#160; &#160; (945) Cum rite mihi sit elocanda filia.<br>&#160; &#160; Sed mos & ipsum tempus ita postulat,<br>&#160; &#160; Ac res utraeque nos secus facere vetant.<br>&#160; &#160; Huius itaque, cui destinasti filiam<br>&#160; &#160; Nomen quidem ipsa teneo, caeterum genus<br>&#160; &#160; (950) Quod, & unde ducat, id cupio iam discere.<br><i>Ag.</i> Asopus Aeginam creavit filiam.<br><i>Cly.</i> Mortalium haec, aut cui deorum nupserat?<br><i>Ag.</i> Iovi, at Aeacon ille generat Oenones patrem.<br><i>Cly.</i> Sed Aeaci quae suscipit proles domum?<br><i>Ag.</i> (955) Peleus&#8231; at ille Nerei gnatam tulit.<br><i>Cly.</i> Deon&#146; volente? an raptam, & invitis deis?<br><i>Ag.</i> Despondet autor Iuppiter&#8231; locat pater.<br><i>Cly.</i> Ubi ducit illam? an in marinis fluctibus?<br><i>Ag.</i> Ubi celsa Chiron tecta Pelei colit.<br><i>Cly.</i> (960) Centauricon ubi mansitare aiunt genus?<br><i>Ag.</i> Ibi diis peracta Pelei connubia.<br><i>Cly.</i> Sed utrum Achillem nutriit Thetis, an pater?<br><i>Ag.</i> Chiron&#8231; uti ne rudibus annis improbos<br>&#160; &#160; Mores malorum disceret mortalium.<br><i>Cly.</i> (965) Hem.<br>&#160; &#160; Sapiens quidem educator, at sapientior<br>&#160; &#160; Fuit ille, quisquis educandum tradidit.<br><i>Ag.</i> Atque is futurus filiae vir est tuae.<br><i>Cly.</i> Haud malus&#8231; at urbem Graeciae cedo quam colit?<br><i>Ag.</i> Iuxta Apidani fluenta Phthiae in finibus.<br>[fol. f2v, 111]<br><i>Cly.</i> (970) Illuc tuam, meamque ducet filiam?<br><i>Ag.</i> Curae marito haec sunt futura virginis.<br><i>Cly.</i> Bene sit utrique&#8231; at quo precor ducet die?<br><i>Ag.</i> Simulatque lunae dexter orbis venerit.<br><i>Cly.</i> Sed quas oportet ante gnatae nuptias<br>&#160; &#160; (975) Ferire, Divae iam immolasti victimas?<br><i>Ag.</i> Mactabo nam nunc agitur hoc negocii.<br><i>Cly.</i> Ac deinde celebraturus es connubia?<br><i>Ag.</i> Ubi solvero diis, quas necesse est, victimas.<br><i>Cly.</i> At nos ubi epulum foeminis parabimus?<font color = "#5ccd09">*</font><br><i>Ag.</i> (980) Hic iuxta Achivae classis aeratas Rateis.<font color = "#5ccd09">*</font><br><i>Cly.</i> Probe & ita necesse est, attamen communica.<br><i>Ag.</i> Scin ergo quid ages uxor? ac pare mihi.<br><i>Cly.</i> Rei quid hoc? parere nam soleo tibi.<br><i>Ag.</i> Nam nos quidem illic, sponsus ubi sese tenet,<br><i>Cly.</i> (985) Cur absque matre? vices ne obibitis meas?<br><i>Ag.</i> Gnatam elocabimus inter Argivos tuam.<br><i>Cly.</i> Nos interim manere quo iubes loco?<br><i>Ag.</i> Argos profecta virginum curam gere.<br><i>Cly.</i> Gnatam&#146;ne linquens? ergo quis tollet facem?<br><i>Ag.</i> (990) Ipse exhibebo debitam sponso facem.<br><i>Cly.</i> Haud moris hoc, nec ista tu censes probe.<br><i>Ag.</i> Te in militum versarier turba haud decet.<br><i>Cly.</i> Matrem decet meos locare liberos.<br><i>Ag.</i> decet & puellas nostra quas habet domus,<br>&#160; &#160; (995) Haud sinere solas.<br><i>Cly.</i> Hae quidem tutissimis<br>&#160; &#160; Custodiuntur adprobe conclavibus.<br><i>Ag.</i> Pareto. <i>Cly.</i> Non per numen Argivae deae.<br>&#160; &#160; Quin tu foris quae sunt agas negocia,<br>[fol. f3r, 112]<br>&#160; &#160; Curas ego tractavero domesticas.<br>&#160; &#160; (1000) Et quid puellis competat nubentibus,<br>&#160; &#160; Id est mearum pensitare partium.<br><i>Ag.</i> Hei mihi laboris sumpsi ego hoc inaniter,<br>&#160; &#160; Ac spe male frustratus excidi mea,<br>&#160; &#160; Dum conor ablegare quopiam miser<br>&#160; &#160; (1005) Uxorem ab oculis&#8231; astu at ecce callido<br>&#160; &#160; Utor, & in hos qui sunt mihi carissimi<br>&#160; &#160; Intento technas, nil inexpertum doli<br>&#160; &#160; Linquens, & undecunque vincor&#8231; attamen<br>&#160; &#160; Iam vate cum Chalcante sciscitatum eo<br>&#160; &#160; (1010) Oraculum placitum quidem deo, at mihi<br>&#160; &#160; Inauspicatum&#8231; Calamitatem Graeciae.<br>&#160; &#160; Porro viri illud esse prudentis puto,<br>&#160; &#160; Frugi ut probamque coniugem in penatibus<br>&#160; &#160; Nutricet, aut ne prorsus ullam nutriat.<br><i>Ch.</i> (1015) Ilicet sacrum Simoentis amnem<br>&#160; &#160; Vitreo qui gurgite vorticosus,<br>&#160; &#160; Impetu fertur phrygios per agros,<br>&#160; &#160; Iam petet collecta cohors Achiv&#251;m<br>&#160; &#160; Navibus cum veliferis, & armis,<br>&#160; &#160; (1020) Ilium infelix aditura Troiae,<br>&#160; &#160; Conditum flavi lyra, & arte Phoebi<br>&#160; &#160; Oppidum&#8231; Cassandram ubi fama narrat<br>&#160; &#160; Aureos crineis agitare vatem,<br>&#160; &#160; Laureae semper viridantis, alma<br>&#160; &#160; (1025) Diffluentem fronde comam ambiente.<br>&#160; &#160; Numinis cum iam omniscio incitata<br>&#160; &#160; Non sui compos agitatur oestro.<br>&#160; &#160; Caeterum densa Phrygii corona<br>[fol. f3v, 113]<br>&#160; &#160; Pergama cingent.<br>&#160; &#160; (1030) Tunc ubi Mavors ferus, atque ahenis<br>&#160; &#160; Horridus scutis, properante pinu<br>&#160; &#160; Fervidi emensus vada caeca ponti,<br>&#160; &#160; Remige appellet Simoentis oras,<br>&#160; &#160; Castoris raptam ut repetat sororem,<br>&#160; &#160; (1035) Atque Pollucis, geminorum in astris<br>&#160; &#160; Siderum, vique a Priamo receptam<br>&#160; &#160; Fortibus telis, clypeisque Grai&#251;m,<br>&#160; &#160; Rursus in terram referat Pelasgam.<br>&#160; &#160; Moenium at cum pinniferas coronas<br>&#160; &#160; (1040) Cinxerit iam teligera phalange,<br>&#160; &#160; Cinxerit turreis validas, & urbem ob-<br>&#160; &#160; sederit bello phrygiam cruento<br>&#160; &#160; Funditus victor populans, & inde<br>&#160; &#160; Ense crudeli capita amputarit<br>&#160; &#160; (1045) Civium cervice resecta dirus,<br>&#160; &#160; Tum nurus Troiae, tenerasque sponsas<br>&#160; &#160; Quin & annosam Priami beati<br>&#160; &#160; Regis uxorem, lachrumis acerbis<br>&#160; &#160; Affatim implebit, miseroque planctu.<br>&#160; &#160; (1050) Interim proles Helene tonantis<br>&#160; &#160; Flebilis ibit,<br>&#160; &#160; Deserens dulcis thalamos mariti.<br>&#160; &#160; Ne precor, ne vel mihi, vel meorum<br>&#160; &#160; Liberis uquam veniat nepotum<br>&#160; &#160; (1055) Ista spes&#8231; qualis reor obtinebit<br>&#160; &#160; Divites Lydas, miserasque Troum<br>&#160; &#160; Coniuges fusis simul assidenteis,<br>&#160; &#160; Ac suis pensis querulae inter ipsas<br>[fol. f4r, 114]<br>&#160; &#160; Talia dicent.<br>&#160; &#160; (1060) Quis putas me mox miseram capillis<br>&#160; &#160; Pertrahens, certa tibi lege comptis,<br>&#160; &#160; Patriae eversae simulatque captam<br>&#160; &#160; Senserit flentem ferus hostis arcem<br>&#160; &#160; Polluet, victaeque decus pudoris<br>&#160; &#160; (1065) Dulce decerpet violans, tuaque<br>&#160; &#160; Gratia nimirum Helene, cygno por-<br>&#160; &#160; rectili cervice superbienti<br>&#160; &#160; Nata, Seu vera est ea fama quondam<br>&#160; &#160; Alitis Ledam venerem tulisse,<br>&#160; &#160; (1070) Ipso in hanc verso Iove, sive vatum<br>&#160; &#160; Fabulis fictis potius camoenae<br>&#160; &#160; Dissiparunt haec hominum per ora.<br><i>Ach.</i> Ubi hic achivi ductor est exercitus?<br>&#160; &#160; Quisnam e ministris ibit illi nuntius<br>&#160; &#160; (1075) Adesse Achillem Peleo satum patre<br>&#160; &#160; Pro foribus, ipsum convenire qui velit?<br>&#160; &#160; Etenim diu iam sorte nequaquam pari<br>&#160; &#160; Frustra opperimur fervida Euripi vada.<br>&#160; &#160; Aliique nostrum liberi connubiis<br>&#160; &#160; (1080) Relicta inani, ac solitaria domo,<br>&#160; &#160; Hoc ociosi desidemus littore,<br>&#160; &#160; Alii iugati uxoribus, sed liberis<br>&#160; &#160; Nondum creatis&#8231; Usque adeo impotens amor,<br>&#160; &#160; Ardorque novus, haud absque div&#251;m numine<br>&#160; &#160; (1085) Habet huius expeditionis Graeciam.<br>&#160; &#160; Itaque quod ad me pertinet negocii,<br>&#160; &#160; Id memet ipsum expostulare convenit<br>&#160; &#160; Porro alius itidem, si cui videbitur<br>[fol. f4v, 115]<br>&#160; &#160; Pro se loquetur ipse&#8231; Nanque Pharsalo<br>&#160; &#160; (1090) Patria relicta, ad hoc parente Peleo,<br>&#160; &#160; Tenuia pigri flamina Euripi moror,<br>&#160; &#160; Myrmidonas hic vel ociosos detinens,<br>&#160; &#160; Qui me quidem urgent semper hisce vocibus,<br>&#160; &#160; Quid hic Achilles commoramur? aut quoad<br>&#160; &#160; (1095) Priameia adhuc ad Pergama traiectio<br>&#160; &#160; Sine fine lentis prorogabitur moris?<br>&#160; &#160; Face, si quid es facturus, aut retro domum,<br>&#160; &#160; Unde huc profectae, copias reducito,<br>&#160; &#160; Haud longa Atridarum manens cunctamina.<br><i>Cly.</i> (1100) O gnate Thetidis, intus audito tuo<br>&#160; &#160; Sermone, celeri prodii foras gradu.<br><i>Ach.</i> Sancte o pudor, quae nam ista tandem foemina,<br>&#160; &#160; Quam conspicor forma decente praeditam?<br><i>Cly.</i> Non est novum, nos ante non visas tibi, haud<br>&#160; &#160; (1105) Agnoscier, verum modestia tua<br>&#160; &#160; Delector, ac pudore reverenti mei.<br><i>Ach.</i> Quae tandem es? aut quid Achivum in agmen foemina<br>&#160; &#160; Virosque adisti armis amictos martiis?<br><i>Cly.</i> Ego gnata Ledae sum, Clytemnestre mihi<br>&#160; &#160; (1110) Nomen, Agamemnon dux maritus est meus.<br><i>Ach.</i> Dixti probe, & compendio, quod oportuit.<br>&#160; &#160; Mihi at indecorum est colloqui cum foeminis.<br><i>Cly.</i> Heus quo fugis? quin dexterae dextram applica,<br>&#160; &#160; Laetum futuri initium connubii.<br><i>Ach.</i> (1115) Quid ais? Egon&#146; tibi dexteram? Atqui Agamemnonem<br>&#160; &#160; Vereamur, horum si quid attigero manu,<br>&#160; &#160; Quae neutiquam mihi iusve, fas ve, tangere.<br><i>Cly.</i> Fas maxime, quando meam tu filiam<br>[fol. f5r, 116]<br>&#160; &#160; Duces, marinae germen o nereidis.<br><i>Ach.</i> (1120) Quas nuptias cedo praedicas? equidem mihi<br>&#160; &#160; Nihil est, quod his respondeam, nisi forsitan<br>&#160; &#160; Tu rem quod istam perperam intellexeris,<br>&#160; &#160; Nobis proinde fabulam adportas novam.<br><i>Cly.</i> Cunctis id insitum est, uti reverentia<br>&#160; &#160; (1125) Capiantur, ac pudore&#8231; Siquando novis<br>&#160; &#160; Visis amicis audiant de nuptiis.<br><i>Ach.</i> Ego profecto mulier haud unquam tuae<br>&#160; &#160; Connubia procus expetivi filiae,<br>&#160; &#160; Nec ullus unquam mihi super connubiis<br>&#160; &#160; (1130) Allatus est ex gente Atrid&#251;m nuntius.<br><i>Cly.</i> Quid esse tandem possit hoc negocii?<br>&#160; &#160; Orationem tu vicissim nunc meam<br>&#160; &#160; Mirare&#8231; dicta nempe miror ego tua.<br><i>Ach.</i> Coniicito, coniectare quid sibi haec velint<br>&#160; &#160; (1135) Commune nobis&#8231; Quippe utrique forsitan<br>&#160; &#160; Vera loquimur, nec fraude mentimur mala.<br><i>Cly.</i> An non novum mihi contumeliae genus<br>&#160; &#160; Fit, quae quidem (ut videtur) nuptias<br>&#160; &#160; Concilio falsas&#8231; me profecto horum pudet.<br><i>Ach.</i> (1140) Fors meque, teque quispiam lusit dolo.<br>&#160; &#160; Verum ista mittas, nec feras acerbius.<br><i>Cly.</i> Valeto, rectis non enim posthac queo<br>&#160; &#160; Te oculis tueri, quando sum mendax tibi<br>&#160; &#160; Reperta, meque indigna nimirum tuli.<br><i>Ach.</i> (1145) Totidem tibi verbis ego respondeo.<br>&#160; &#160; Sed ut maritum, quem peto, quaeram tuum,<br>&#160; &#160; In ista iam nunc tecta conferam pedem.<br><i>Se.</i> Hospes Aeaci nepos maneto, nanque appello te<br>[fol. f5v, 117]<br>&#160; &#160; Editum dea parente, teque Ledae filiam.<br><i>Ach.</i> (1150) Hem quis hic qui nos aperto iam vocavit ostio?<br>&#160; &#160; Ore quam tumultuoso, vultu ut attonito vocat.<br><i>Se.</i> Servus, hinc haud insolesco, sors enim haud sinit mea.<br><i>Ach.</i> Caeterum illud adde, cuius? neutiquam certe meus.<br>&#160; &#160; Separatae enim meae res a bonis Agamemnonis.<br><i>Se.</i> (1155) Servus istarum, ante quas me stare cernis, aedium.<font color = "#5ccd09">*</font><br>vs. 1155 cernis <i>er staat:</i> caernis<br>&#160; &#160; Namque in hanc domum huius olim Tyndareus dedit pater.<br><i>Ach.</i> En resistimus, ergo fare, si quid eloqui velis.<br>&#160; &#160; Cur gradum bene institutum iusseris me sistere.<br><i>Se.</i> Num fores ad hasce soli vos duo consistitis?<br><i>Cly.</i> (1160) Immo solis, quo loquare, regiis ab aedibus<br>&#160; &#160; Prodeas foras, & ad nos ipsus huc confer gradum,<br>&#160; &#160; O potens fortuna rerum, meaque providentia,<br>&#160; &#160; Obsecro, servate, salvos quos ego esse pervelim.<br><i>Ach.</i> Differetur (sicuti videtur) haec narratio.<br>&#160; &#160; (1165) Praeque se profecto quiddam magnum & arduum gerit.<br><i>Cly.</i> De fide silentii tu nequid haesites senex,<br>&#160; &#160; Ne ve cont&#234;ris loqui, mihi siquid eloqui velis.<br><i>Se.</i> Scis profecto quisquis essem quantulusque, in te tamen<br>&#160; &#160; Benevolum fuisse semper, ac tuos in liberos.<br><i>Cly.</i> (1170) Scio&#8231; videlicet meorum iandiu penatium<br>&#160; &#160; Esse te veterem ministrum, ac familiae columen meae.<br><i>Se.</i> Scis opinor & illud, olim ut dotis in partem tuae<br>&#160; &#160; Me receperit Agamemnon dux Achivi exercitus.<br><i>Cly.</i> Argos es mecum profectus, additus sponsae comes,<br>&#160; &#160; (1175) Ac meus semper fuisti, & partibus studens meis.<br><i>Se.</i> Sic habet res&#8231; Caeterum tibi sum quidem volens bene<br>&#160; &#160; Hera, tuo verum marito non perinde sum favens.<br><i>Cly.</i> Ergo nunc aperito tandem, quae parabas dicere.<br>[fol. f6r, 118]<br><i>Se.</i> Nempe filiam tuam, qui sevit, ac genuit pater,<br>&#160; &#160; (1180) Ipse mactare cruentus manibus apparat suis.<br><i>Cly.</i> Qui potest, orationem abominor senex tuam.<br>&#160; &#160; Non enim mihi videris sapere sanum scilicet.<br><i>Se.</i> Apparat cruentus inquam desecare ferreo<br>&#160; &#160; Ense cervicem puellae candidam miserrimae.<br><i>Cly.</i> (1185) Hei mihi miserae, an maritus obsecro insanit meus?<br><i>Se.</i> Sanus is quidem, nisi in te coniugem, nec non suam<br>&#160; &#160; Filiam&#8231; profecto parte hac ille nil sanum sapit.<br><i>Cly.</i> Gratia qua cedo? quis illum genius instigat malus?<br><i>Se.</i> Numinum responsa cogunt, sic enim Chalcas ait<br>&#160; &#160; (1190) Augur, ut Danaum phalanges classe sulcent aequora.<br><i>Cly.</i> Quo profectura est pelasg&#251;m classis? infelix ego.<br>&#160; &#160; Illa at infelix magis, quam dirus occidet pater.<br><i>Se.</i> Dardani ad sedes, sacraeque celsa Troiae pergama,<br>&#160; &#160; Victor ut Menelaus Helenam marte recipiat suam.<br><i>Cly.</i> (1195) Scilicet sic destinarant fata iniqua numinum,<br>&#160; &#160; Ut rediret Helena nobis gnatae in exitium meae.<br><i>Se.</i> Rem tenes hera prorsus omnem&#8231; nanque Dianae pater<br>&#160; &#160; Mox tuam sacras ad aras, immolabit filiam.<br><i>Cly.</i> Quid sibi vult ergo, quod praetexuere nuptias?<font color = "#5ccd09">*</font><br>&#160; &#160; (1200) Quae quidem me res meis huc evocavit aedibus.<br><i>Se.</i> Quo volens, lubensque gnatam adduceres horsum tuam.<br>&#160; &#160; Quippe eam datura Achilli nuptum Achiv&#251;m principi.<br><i>Cly.</i> Proh dolor miseranda gnata, quo perires, huc domo,<br>&#160; &#160; Atque in exitium es profecta, tuque, egoque parens tua.<br><i>Se.</i> (1205) Miseraque & lachrumanda fertis utraeque, cum sitis duae<br>&#160; &#160; Caeterum dira atque acerba ductor Agamemnon tulit. <!-- ed. 1524 parat. --><br><i>Cly.</i> Heu dolor miseranda perii, nec mihi iam lumina<br>&#160; &#160; Perferunt diutius, neque temperant a lachrumis.<br>[fol. f6v, 119]<br><i>Se.</i> Siquidem grave esse possit, aut molestum, fundere<br>&#160; &#160; (1210) Lachrumas, quae sit suis orbanda liberis parens.<br><i>Cly.</i> Tu sed ista senior, unde scire temet praedicas?<br>&#160; &#160; Nunquid audisti, tibi renuntiante quopiam?<br><i>Se.</i> Missus iveram, tabellas adferens tibi alteras<br>&#160; &#160; Praeter illam, quam prius receperas epistolam.<br><i>Cly.</i> (1215) Utrum ut interdiceres, an denuo nobis idem<br>&#160; &#160; Nuntiares, immolandam uti filiam deducerem?<br><i>Se.</i> Immo uti denuntiarem, virginem ne adduceres.<br>&#160; &#160; Nam tuus fors tum maritus coeperat resipiscere.<br><i>Cly.</i> Deinde qui factum est, ut ad me quas ferendas ceperas,<br>&#160; &#160; (1220) Non eas pertuleris idem, manibus imponens meis?<br><i>Se.</i> Vetuit id Menelaus, has qui manibus eripuit meis,<br>&#160; &#160; Unus horum qui malorum caussa, & autor extitit.<br><i>Cly.</i> Nate Peleo parente, germen O nereidis,<br>&#160; &#160; Marte praepotens Achilles&#8231; haeccine audis obsecro?<br><i>Ach.</i> (1225) Audio mulier, videlicet esse te miserrimam.<br>&#160; &#160; Caeterum laesum haud levi me contumelia puto,<br><i>Cly.</i> Filiam dare cruento destinant leto meam,<br>&#160; &#160; Ad dolum tuarum abusi nuptiarum nomine.<br><i>Ach.</i> Quin & ipse tuo marito indignor, ac succenseo,<br>&#160; &#160; (1230) Nec negocium mihi hoc vulgaribus dolet modis.<br><i>Cly.</i> Me quidem haudquaquam pudebit genibus advolvi tuis<br>&#160; &#160; Quippe mortalem parente proditi in lucem dea.<br>&#160; &#160; Cur enim nunc iactitem me, ac dignitatis sim memor<br>&#160; &#160; Cuius erg&#242; quaeso matrem deceat eniti magis,<br>&#160; &#160; (1235) Atque pro gnatae salute? proinde age o dea sate<br>&#160; &#160; Opitulare, tum meis precor malis, tum virgini,<br>&#160; &#160; Quae fuit tua dicta coniunx, hoc inaniter quidem<br>&#160; &#160; Fateor, attamen hanc ego sertis revinctam frondeis<br>[fol. f7r, 120]<br>&#160; &#160; Arbitrata tibi futuram coniugem adduxi domo.<br>&#160; &#160; (1240) Caeterum ad caedem, necemque virginem nunc adveho.<br>&#160; &#160; Huius at facti probrum in te recidet, atque infamia,<br>&#160; &#160; Ferre opem qui sis gravatus, licet enim non duxeris<br>&#160; &#160; Dulcis es miserae tamen dictus maritus virginis.<br>&#160; &#160; Perque mentum perque dextram, perque genitricem deam,<br>&#160; &#160; (1245) Quando me solum profecto nomen extinxit tuum,<br>&#160; &#160; Hoc oportet te tuerier, alia non superest mihi<br>&#160; &#160; Ara quo refugere possim, genua praeterquam ad tua,<br>&#160; &#160; Quippe cui non adsit ullus hic amicus, unde mi<br>&#160; &#160; Adferendae opis aut salutis ulla spes arrideat.<br>&#160; &#160; (1250) Id genus cuiusmodi audis, facta sunt agamemnonis,<br>&#160; &#160; Plenaque crudelitatis, perditaeque audaciae.<br>&#160; &#160; Adde ad haec, quod (uti vides) ad nauticas, & efferas<br>&#160; &#160; Mulier adveni phalanges, turbam et effrenem virum<br>&#160; &#160; Ad patranda scelera prompta praeditos audacia,<br>&#160; &#160; (1255) Nec nisi si quando ita ipsis collubuerit, utileis.<br>&#160; &#160; Proinde tu si non gravabere dexteram mi obtendere,<br>&#160; &#160; Vique nos tua tueri scilicet salvae sumus,<br>&#160; &#160; Sin&#146; secus, tum spes salutis nulla nobis reliqua fit.<br><i>Ch.</i> Res efficax peperisse, vimque maximam<br>&#160; &#160; (1260) Amoris adfert omnibus communiter,<br>&#160; &#160; Uti pro suis summe adlaborent liberis.<br><i>Ach.</i> Ingens mihi animus tollitur magis, ac magis.<br>&#160; &#160; Condidicit autem tum malis aegrescere,<br>&#160; &#160; Tum prosperis gaudere modice casibus.<br><i>Ch.</i> (1265) Huiusmodi quidem ratio mortalibus<br>&#160; &#160; Recte instituta est, ut bene, ac feliciter<br>&#160; &#160; Rectrice vitam transigant sapientia.<br><i>Ach.</i> Est interim autem dulce non sapere admodum,<br>[fol. f7v, 121]<br>&#160; &#160; Rursum interim homini sapere conducit magis.<br>&#160; &#160; (1270) At ego educatus pridem in integerrimi<br>&#160; &#160; Domo viri Chironis, ac iustissimi,<br>&#160; &#160; Simplicibus uti consuevi moribus.<br>&#160; &#160; Proin Atridis, si probi fuerint duces,<br>&#160; &#160; Parebimus, sin improbi, haud parebimus.<br>&#160; &#160; (1275) Sed tum loco hoc, tum Troiae ad urbis moenia,<br>&#160; &#160; Ego liberum usque mentis ingenium meae<br>&#160; &#160; Prae me ferens Martem, quod ad me pertinet.<br>&#160; &#160; Forti manu ac virtute condecoravero.<br>&#160; &#160; Ad te quidem, quae misera fers, et atrocia,<br>&#160; &#160; (1280) Et ab iis, amici qui tibi sunt intimi,<br>&#160; &#160; Quantum quidem praestare possit viribus<br>&#160; &#160; Iuvenis, & aevo adhuc <!-- sane???1506 --> virens impubere<br>&#160; &#160; Hoc quicquid est doloris, in me transferens,<br>&#160; &#160; Meo his procellis eximam periculo,<br>&#160; &#160; (1285) Tutoque statuam, nec patri unquam filia<br>&#160; &#160; Tua perimetur, dicta quae fuerit mea.<br>&#160; &#160; Nec enim viro permiserim segnis tuo,<br>&#160; &#160; Uti me dolis misceat & involvat suis.<br>&#160; &#160; Nam nomen etsi spicla non vibret meum,<br>&#160; &#160; (1290) Ferrum&#146;ve, tamen id filiam occidet tuam.<br>&#160; &#160; At sceleris autor vir quidem fuerit tuus,<br>&#160; &#160; Verum nec ipse vacavero piaculo,<br>&#160; &#160; Si virgo per me perierit, nec non meas<br>&#160; &#160; Per nuptias nova nec ferenda sustinens,<br>&#160; &#160; (1295) Violata miris simul et indignis modis.<br>&#160; &#160; Equidem pelasg&#251;m vir fuero deterrimus,<br>&#160; &#160; Nullius inquam sim rei, pretii ve ego,<br>&#160; &#160; Menelaus autem habeatur in numero vir&#251;m,<br>[fol. f8r, 122]<br>&#160; &#160; Neque Peleo progenitus autumer patre,<br>&#160; &#160; (1300) Sed pessimo, ignavissimoque daemone,<br>&#160; &#160; Si coniugi unquam nomen ad caedem tuo<br>&#160; &#160; Inserviat meum&#8231; liquenti gurgite<br>&#160; &#160; Volubilem tibi<!-- 1524 Undarum alumnum --> deiero per Nerea<br>&#160; &#160; Thetidis parentem, quae mihi fuit parens,<br>&#160; &#160; (1305) Haud filiam Rex tanget Agamemnon tuam,<br>&#160; &#160; Nec vel manu summa, nec uti vel vestibus<br>&#160; &#160; Digitum puellae, liceat admolirier.<br>&#160; &#160; Aut hercle Sipylus culta sedes barbaris.<br>&#160; &#160; Urbs ea futura est, unde duxerint genus<br>&#160; &#160; (1310) Clari, gerendoque inclyti bello duces.<br>&#160; &#160; At Phthia rursus, unde stirpem duxi ego,<br>&#160; &#160; Obscura nullum nominis feret decus.<br>&#160; &#160; Et acerba Chalcas auferet libamina<br>&#160; &#160; Augur&#8231; quis autem est augur? Is videlicet<br>&#160; &#160; (1315) Qui vera pauca, falsa dicit plurima.<br>&#160; &#160; Si fors ita ceciderit, atqui si minus<br>&#160; &#160; Ita ceciderit, tum profecto disperit.<!-- 1524 vel arte elabitur. --><br><!-- ??? -->&#160; &#160; Aut proinde nostros virginum millia decem<br>&#160; &#160; Petant thoros, dixi, & rata est sententia.<!-- 1524 Petant thoros, si commodum est parentibus // Qui collocant, his uti verbis loquar. --><br>&#160; &#160; (1320) Quin ipsus etiam ductor Agamemnon gravi<br>&#160; &#160; Nos afficit profecto contumelia,<br>&#160; &#160; Nam ius & aequum fuerat, ut nomen meum<br>&#160; &#160; Rogaret a me postulans, ad virginem<br>&#160; &#160; Irretiendam, nam Clytemnestra mihi<br>&#160; &#160; (1325) Nuptum dedisset filiam potissimum,<br>&#160; &#160; Atque hanc Pelasg&#251;m bellicosis copiis<font color = "#5ccd09">*</font><br>&#160; &#160; Forsan dedissem, Si quidem transmissio<br>&#160; &#160; Pendebat ex hac diruendum ad Iliun.<br>[fol. f8v, 123]<br>&#160; &#160; Neque enim gravarer publicis exercitus<br>&#160; &#160; (1330) Consulere sane commodis&#8231; quicum mea<br>&#160; &#160; Coniunxerim arma&#8231; Caeterum me nunc duces<br>&#160; &#160; Nihili aestimant, reique momento levis<br>&#160; &#160; Vel adiuvare, vel nocere forsitan<br>&#160; &#160; Ferrum hoc, mucroque noverit, quem stringere<br>&#160; &#160; (1335) Dudum in Phrygas mihi destinatum barbaros,<br>&#160; &#160; Macularo caede, & sanguine inquinavero,<br>&#160; &#160; Gnatam modo mihi siquis eripiat tuam.<br>&#160; &#160; Sed ociosa iubeo sis, siquidem tibi<br>&#160; &#160; Ego deus extiti, obtigique maximus.<br>&#160; &#160; (1340) Non dum quidem hunc tibi praestiti, fateor, deum,<br>&#160; &#160; In posterum sum praestiturus attamen.<br><i>Ch.</i> Et te locuta es digna Pelei genus,<br>&#160; &#160; Et aequoris Potente, veneranda dea.<br><i>Cly.</i> Quibus obsecro te praedicavero modis,<br>&#160; &#160; (1345) Ut ne nimis quid dixerim, nec item minus.<br>&#160; &#160; Uti nec favorem, & gratiam amittam loquens.<br>&#160; &#160; Viri enim probi laudes ubi audiunt suas,<br>&#160; &#160; Quodam solent odisse laudantem modo,<br>&#160; &#160; Si fors quis ipsos laudet immoderatius.<br>&#160; &#160; (1350) Tum me profecto dispudet de propriis,<br>&#160; &#160; Peculiaribusque calamitatibus,<br>&#160; &#160; Lachrumabilem sermone miserando queri,<br>&#160; &#160; Cum tu meis sis prorsus alienus malis.<br>&#160; &#160; Haud indecorum est attamen, si vir probus<br>&#160; &#160; (1355) Fortisque quanquam sit alienus, adiuvet<br>&#160; &#160; Hos, quos acerba sors, & aspera premit.<br>&#160; &#160; Age itaque nostri te misereat, si quidem<br>&#160; &#160; Miseranda patimur&#8231; Primum ego generum mihi<br>[fol. g1r, 124]<br>&#160; &#160; Rata te futurum spes inaneis ceperam.<br>&#160; &#160; (1360) Dein haud scio sat, an meae mors filiae<br>&#160; &#160; Tibi triste forsan omen aliquod adferat<br>&#160; &#160; In posterum, Siquando duces coniugem,<br>&#160; &#160; Quod ominis vitare te consultius.<br>&#160; &#160; Verum probe elocutus adhuc initia,<br>&#160; &#160; (1365) Idem probe perfeceris negocium.<br>&#160; &#160; Mea nanque gnata, si voles, servabitur.<br>&#160; &#160; Num genua vis hanc supplicem amplecti tua?<br>&#160; &#160; Sunt haec quidem parum decora virgini.<br>&#160; &#160; Si tu tamen ita censeas, videlicet<br>&#160; &#160; (1370) Mox huc pudoris liberalem venerit<br>&#160; &#160; Suffusa vultum virginali purpura.<br>&#160; &#160; An potius illa absente, id abs te quod peto<br>&#160; &#160; Achilles exoraro, & impetravero?<br><i>Ach.</i> Maneat domi&#8231; pudicam enim decet pudor.<br><i>Cly.</i> (1375) Verum tamen pudere oportet eatenus,<br>&#160; &#160; Qua res ferat, praesensque postulet status.<br><i>Ach.</i> Neque tu sub oculos filiam produxeris<br>&#160; &#160; Meos tuam mulier, neque per inscitiam<br>&#160; &#160; Famae probrum accersamus, ac vitae notam.<br>&#160; &#160; (1380) Siquidem coacti turba densa exercitus<br>&#160; &#160; Domesticarum, ac propriarum negligens<br>&#160; &#160; Rerum, malignis gaudet obtrectatibus,<br>&#160; &#160; Amans maledicas dissipare fabulas.<br>&#160; &#160; At nullo ego hercule posuerim in discrimine, ac<br>&#160; &#160; (1385) Tantundem apud me prorsus hic effeceris,<br>&#160; &#160; Seu supplices, humilesque veneritis mihi,<br>&#160; &#160; Seu neutiquam mihi supplicaris&#8231; nam meo<br>&#160; &#160; Fixum stat animo viribus contendere,<br>[fol. g1v, 125]<br>&#160; &#160; Nisuque summo, vos ut eximam malis.<br>&#160; &#160; (1390) Adeo sit unum hoc me tibi satis, semel<br>&#160; &#160; Dixisse, neque enim vanus aut mendax ego<br>&#160; &#160; Mihi crede fuerim. Siquid autem mentiar,<br>&#160; &#160; Dederoque verba, Seu dolis elusero,<br>&#160; &#160; Emoriar&#8231; imo haud moriar, hanc si virginem<br>&#160; &#160; (1395) Servaro. <i>Cly.</i> Dii faveant precor ferenti opem<br>&#160; &#160; Usque iis, acerbis qui laborant casibus.<br><i>Ach.</i> Audito nunc, uti res mihi haec habeat bene.<br><i>Cly.</i> Cur hoc aisti? te quidem audiam volens.<br><i>Ach.</i> Rursum patri persuadeamus virginis,<br>&#160; &#160; (1400) Consilia quo iam saniora sumpserit.<br><i>Cly.</i> Ignavus est, ac timidus ille quispiam,<br>&#160; &#160; Nimiaque pavitat copias formidine.<br><i>Ach.</i> Ratione at expugnata ratio vincitur.<br><i>Cly.</i> Spes ista sane frigida, ac levis, tamen<br>&#160; &#160; (1405) Eloquere, tandem facere me quid oporteat.<br><i>Ach.</i> Primum quidem illi supplicabis, liberos<br>&#160; &#160; Ne perimat&#8231; idque si recuset, tum tibi<br>&#160; &#160; Fuerit necesse nos adire denuo.<br>&#160; &#160; Nam si, quod optas, sponte id annuit sua,<br>&#160; &#160; (1410) Tum me quidem illum convenire nihil opus,<br>&#160; &#160; Quando ipsa per se res salutem conferet.<br>&#160; &#160; Ad hoc videbor erga amicum rectius<br>&#160; &#160; Egisse, neque me copiae culpaverint,<br>&#160; &#160; Ratione si rem potius, ac prudentia,<br>&#160; &#160; (1415) Quam vi, manuque, viribusque gessero.<br>&#160; &#160; Tum porro amicis, rebus ex sententia<br>&#160; &#160; Ipsis volentibus ut puta, ac lubentibus,<br>&#160; &#160; Probe peractis, vel operam citra meam,<br>[fol. g2r, 126]<br>&#160; &#160; Tibique fors haec transigentur commode.<br><i>Cly.</i> (1420) Ut es probe locutus&#8231; itaque sic, uti<br>&#160; &#160; Censes, agendum est&#8231; Caeterum ista si parum<br>&#160; &#160; Successerint mihi mentis ex sententia,<br>&#160; &#160; Ubinam licebit postea te visere?<br>&#160; &#160; Quonam loci venire me miseram iubes?<br>&#160; &#160; (1425) Ubi liceat istam repperisse dexteram,<br>&#160; &#160; Quae sola nostris praestat auxilium malis?<br><i>Ach.</i> Ipsi has tibi excubias agemus, teque ubi<br>&#160; &#160; Res cunque postulabit, observabimus,<br>&#160; &#160; Ne turbulentas per pelasg&#251;m copias<br>&#160; &#160; (1430) Te cursitantem conspicetur quispiam<br>&#160; &#160; Pavido ore, & attonitam, neque hoc tu dedecus,<br>&#160; &#160; Labemque eam domui paternae adsperseris.<br>&#160; &#160; Indignus etenim Tyndareus pater tuus<br>&#160; &#160; Est, qui male audiat, utpote Graecanica<br>&#160; &#160; (1435) In gente magnus, atque cum primis potens.<br><i>Cly.</i> Ita res habet&#8231; tu dux eris negocii,<br>&#160; &#160; Me tibi vicissim gerere morem convenit.<br>&#160; &#160; Quod si dei sunt, quando tu vir es pius,<br>&#160; &#160; Digna assequ&#234;ris;&#8231; Caeterum si numina<br>&#160; &#160; (1440) Sunt nulla div&#251;m, quid necesse est nitier?<br><i>Cho.</i> Festus ut ille hymenaeus erat,<br>&#160; &#160; Loto ubi cum lybica pariter,<br>&#160; &#160; Cumque suaviloquente Cheli<br>&#160; &#160; Non sine multiforis calamis,<br>&#160; &#160; (1445) Grata choris streperet cithara.<br>&#160; &#160; Turba ubi candida pegasidum<br>&#160; &#160; Mollibus irreligata comis<br>&#160; &#160; Vertice Peliaco<br>[fol. g2v, 127]<br>&#160; &#160; Coniugiale bonis epulum<br>&#160; &#160; (1450) Diis celebrantibus, ad numerum<br>&#160; &#160; Membra moveret, et aureolis<br>&#160; &#160; Pelleret arva iugi soleis.<br>&#160; &#160; Dum liquidis, et amabilibus<br>&#160; &#160; Dulcicanae modulis,<br>&#160; &#160; (1455) Pelei ad inclyta connubia<br>&#160; &#160; Iret, & undivagam Thetidem<br>&#160; &#160; Voce ci&#234;ret, et Aeaciden<br>&#160; &#160; Per iuga florida, rumor ubi est<br>&#160; &#160; Nubigenas habitare viros,<br>&#160; &#160; (1460) Aeaciden per opaca canens<br>&#160; &#160; Peliaci nemoris.<br>&#160; &#160; At phrygius puer interea<br>&#160; &#160; Deliciae Iovis aetherii,<br>&#160; &#160; Pocula miscet, et aureolis<br>&#160; &#160; (1465) Nectareos latices<br>&#160; &#160; Temperat, ac tribuit Cyathis,<br>&#160; &#160; Deinde per aequora candiduli,<br>&#160; &#160; Leveque per spatium sabuli<br>&#160; &#160; Aequoreo sata turba sene,<br>&#160; &#160; (1470) Nexa sororibus e decies<br>&#160; &#160; Quinque agitatque, rotatque choros,<br>&#160; &#160; Orbibus innumeris,<br>&#160; &#160; Molliculo pede replicitis,<br>&#160; &#160; Connubium levibus<br>&#160; &#160; (1475) Concelebrans choreis.<br>&#160; &#160; Venit & undique nubigen&#251;m<br>&#160; &#160; Numine percita turba vir&#251;m,<br>&#160; &#160; Tela ferens abiegna manu.<br>[fol. g3r, 128]<br>&#160; &#160; Frondea vertice serta gerens,<br>&#160; &#160; (1480) Cum superis simul ut Bromii<br>&#160; &#160; Munera sumeret, atque epulas.<br>&#160; &#160; Ibi Thessala turba puellae<br>&#160; &#160; Sublata in sydera voce, O<br>&#160; &#160; Nereia filia clamans,<br>&#160; &#160; (1485) Lux inclyta coeligenarum,<br>&#160; &#160; Certissimus Augur Apollo, et<br>&#160; &#160; Cui mystica sacra sororum,<br>&#160; &#160; Bene cognita Castaliarum,<br>&#160; &#160; Chiron pius, armipotentis<br>&#160; &#160; (1490) Nomen reseravit Achillis,<br>&#160; &#160; Fore vaticinatus, ut ille<br>&#160; &#160; Cum myrmidonum clypeatis<br>&#160; &#160; Priameia regna catervis,<br>&#160; &#160; Devotaque pergama adortus,<br>&#160; &#160; (1495) Flammis populantibus urat,<br>&#160; &#160; Vulcania, fulminis instar,<br>&#160; &#160; Quatiens trepidabilis arma,<br>&#160; &#160; Thetidis pia dona parentis<br>&#160; &#160; Siquidem hoc decus illa pelasgis<br>&#160; &#160; (1500) Feliciter edidit alvo.<br>&#160; &#160; Nereidos ergo sororum<br>&#160; &#160; Primae, ac ditione potentis<br>&#160; &#160; Spatiosa, hilares agitabant<br>&#160; &#160; Connubia splendida divi,<br>&#160; &#160; (1505) Peleique mariti hymenaeum<br>&#160; &#160; Id temporis ore ciebant.<br>&#160; &#160; Porro tibi tempora flavis,<br>&#160; &#160; Crispisque decora capillis<br>[fol. g3v, 129]<br>&#160; &#160; Mavortia turba Pelasg&#251;m<br>&#160; &#160; (1510) Cinget viridante corona.<br>&#160; &#160; Deinde haud secus atque iuvencam<br>&#160; &#160; Teneramque rudemque, profectam<br>&#160; &#160; Modo rupibus e specuosis<br>&#160; &#160; Spectantis in aequora montis,<br>&#160; &#160; (1515) Diro iugulaverit ense,<br>&#160; &#160; Ac lactea colla cruore, hu-<br>&#160; &#160; mano (miserabile) tinget,<br>&#160; &#160; Feriens, nec arundine agresti,<br>&#160; &#160; Musco&#146;ve virentibus antris<br>&#160; &#160; (1520) Pastorum alitam, sed amicae<br>&#160; &#160; Curaque domoque parentis<br>&#160; &#160; Excultam, uti nupta Pelasgas<br>&#160; &#160; Peteres feliciter aedeis<br>&#160; &#160; Ubi nunc probitas&#146;ve pudor&#146;ve<br>&#160; &#160; (1525) Faciesque ipsius honesti<br>&#160; &#160; Valeat, simul atque nefastum<br>&#160; &#160; Scelus, impietasque tyrannida<br>&#160; &#160; Atram obtinet undique porro<br>&#160; &#160; Neglecta iacet, premiturque<br>&#160; &#160; (1530) Post terga reiecta, scelestis<br>&#160; &#160; Mortalibus inclyta virtus,<br>&#160; &#160; Cumque undique legibus aequis<br>&#160; &#160; Mores dominantur iniqui.<br>&#160; &#160; Hominum generi ergo periclum<br>&#160; &#160; (1535) Communiter imminet omni<br>&#160; &#160; Nequa ingruat ira deorum.<br><i>Cly.</i> Equidem e meis huc prodii penatibus<br>&#160; &#160; Foras, maritum sicubi aspiciam meum.<br>[fol. g4r, 130]<br>&#160; &#160; Qui iandiuque, et lentus hinc abest, domo<br>&#160; &#160; (1540) Penitus relicta&#8231; Gnata at interim mea<br>&#160; &#160; In lachrumis versatur infelix, leveis<br>&#160; &#160; Fundens in auras omne lamenti genus,<br>&#160; &#160; Simulac necem rescivit illa, quam pater<br>&#160; &#160; Statuit, paratque&#8231; Sed ecce cerno comminus<br>&#160; &#160; (1545) Sese citatis admoventem gressibus<br>&#160; &#160; De quo modo loquebar, huc Agamemnonem<br>&#160; &#160; Rubore cui mox ora tinxerit pudor,<br>&#160; &#160; Quando ipsus adeo ferus, & immanis pater<br>&#160; &#160; In proprios nefaria patrat liberos.<br><i>Ag.</i> (1550) Ledaea proles, commodum egressam foras<br>&#160; &#160; Offendo te, quo virgine absente procul<br>&#160; &#160; Tibi dicta quaedam proferam, quae neutiquam<br>&#160; &#160; Fuerit decorum audire nupturas viro.<br><i>Cly.</i> Quid est negocii, in quo tibi ista temporis<br>&#160; &#160; (1555) Oblata commodavit opportunitas?<br><i>Ag.</i> Accerse gnatam, quo patri veniat comes.<br>&#160; &#160; Adsunt enim parata rite piamina.<br>&#160; &#160; Adsunt profundendis item lustralibus<br>&#160; &#160; Pura manu ignibus, ac iuvencae, quas deae<br>&#160; &#160; (1560) Dianae oportet caedere ante nuptias,<br>&#160; &#160; Atri cruoris fervida exundamina.<br><i>Cly.</i> Verbotenus quidem locutus es probe,<br>&#160; &#160; Tua facta porro nominare si velim,<br>&#160; &#160; Equidem haud reperiam, quomodo eloquar probe.<br>&#160; &#160; (1565) Verum age foras, procede gnata. Nam pater<br>&#160; &#160; Quicquid parat nosti ordine, ac fratrem sinu<br>&#160; &#160; Gestans Orestem pariter adporta tuum.<br>&#160; &#160; En illa adest hucusque morigerans tibi.<br>[fol. g4v, 131]<br>&#160; &#160; At ipsa quae restant, & huius nomine<br>&#160; &#160; (1570) Simul et meopte, mox tibi respondero.<br><i>Ag.</i> Quid gnata lachrumas? fronte cur hilari parum<br>&#160; &#160; Terram intueris ora defigens solo?<br>&#160; &#160; Vultumque moestum pallio obtento tegis?<br><i>Iphy.</i> Heu<br>&#160; &#160; Quod nam mearum calamitatum exordium<br>&#160; &#160; (1575) Possim capere? Cunctis enim mortalibus<br>&#160; &#160; Datum est, uti tum prima, tum novissima,<br>&#160; &#160; Tum media, quovis disserant negocio.<br><i>Ag.</i> Rei quid hoc est? quid ve sibi vult, quod mihi<br>&#160; &#160; Omnes eodem sitis affectae modo,<br>&#160; &#160; (1580) Et mente consternata, & ore turbido?<br><i>Cly.</i> Quae sciscitabor, aperte, & ingenue mihi<br>&#160; &#160; Coniunx roganti quaeso uti respondeas.<br><i>Ag.</i> Nihil necessum est, hoc ut a me postules<br>&#160; &#160; Quin ipsus ultro cupio iam rogarier.<br><i>Cly.</i> (1585) Gnatam necare paras, tuamque, & item meam?<br><i>Ag.</i> Hem.<br>&#160; &#160; Misera elocuta es, quaeque neutiquam decet<font color = "#5ccd09">*</font><br>&#160; &#160; Te suspicari, suspicaris improba.<br><i>Cly.</i> Verum illud interim mihi respondeas.<br><i>Ag.</i> At tu profecto, siquidem rogaveris<br>&#160; &#160; (1590) Quae te decet rogare, quae decet audies.<br><i>Cly.</i> Equidem haud alia percontor&#8231; atqui tu mihi<br>&#160; &#160; Itidem cave sis alia ne respondeas.<br><i>Ag.</i> O fors potens&#8231; o fata proh genius meus.<br> <i>Cly.</i> Et meus, & huius insuper, quando trium<br>&#160; &#160; (1595) Idem est et unus genius infelicium.<br><i>Ag.</i> Qua tandem es in re laesa? <i>Cly.</i> at istuc scilicet<br>[fol. g5r, 132]<br>&#160; &#160; Tu me rogas? verum astus hic astu vacat,<br>&#160; &#160; Atque ista calliditas profecto incallida est.<br><i>Ag.</i> Perii&#8231; pal&#224;m sunt facta, quae caelaveram.<br><i>Cly.</i> (1600) Scio cuncta&#8231; didici cuncta, sane & audii,<br>&#160; &#160; Quae tu sceleste in me patrare destinas.<br>&#160; &#160; Quamquam sat ipso confitere silentio,<br>&#160; &#160; Suspiriisque, plura ne tu dicere<br>&#160; &#160; Conere frustra, <i>Aga.</i> En obticesco, quando me<br>&#160; &#160; (1605) Mendacii convictum, et impudentiam<br>&#160; &#160; Ipsi necessum est calamitati adiungere.<br><i>Cly.</i> Audito nunc iam, quippe aperte proloquar,<br>&#160; &#160; Neque flexuosa aenigmatum diutius<br>&#160; &#160; Utemur ambage, neque dictis nubilis.<br>&#160; &#160; (1610) Primum (tibi istuc primo ut obiiciam loco)<br>&#160; &#160; Me non volentem, vique raptam coniugem<br>&#160; &#160; Duxti, necato Tantalo, cui nupseram<br>&#160; &#160; Prius, ac puello sortis ex usu tuae<br>&#160; &#160; Itidem perempto, quem quidem per vim meo<br>&#160; &#160; (1615) Immitis ad necem revulseras sinu.<br>&#160; &#160; At Iove creatus uterque germanus meus<br>&#160; &#160; Equis et armis inclyti saevum tibi<br>&#160; &#160; Bellum movebant. Caeterum senior parens<br>&#160; &#160; Tyndareus hoc te exemit e discrimine.<br>&#160; &#160; (1620) Iam supplicem, ac versum ad preces&#8231; ita denique<br>&#160; &#160; Meis per hunc potitus es connubiis.<br>&#160; &#160; Dein ubi reconciliata sum tibi et addita,<br>&#160; &#160; In te simul, cura simul domestica,<br>&#160; &#160; Ut foeminam inculpatam ego usque gesserim,<br>&#160; &#160; (1625) Istuc et ipse conscius testabere.<br>&#160; &#160; Pariterque casta, domumque commodis tuam<br>[fol. g5v, 133]<br>&#160; &#160; Augens, ita ut sive introires, gaudio<br>&#160; &#160; Fruerere tecum, sive prodires foras,<br>&#160; &#160; Sortis beatae dicerent omnes virum.<br>&#160; &#160; (1630) Atqui hic profecto captus est rarissimus,<br>&#160; &#160; Ut id genus quis sortiatur coniugem.<br>&#160; &#160; Contra improbamque, et frugis uxorem malae<br>&#160; &#160; Nihil est negocii, ubilibet nanciscier.<br>&#160; &#160; Porro puellis editis nixu tribus,<br>&#160; &#160; (1635) Hunc insuper peperi tibi puellulum,<br>&#160; &#160; Quo tu quidem me pignorum e numero, necans<br>&#160; &#160; Unam pater, miserabili orbabis modo.<br>&#160; &#160; At quispiam si te roget, qua gratia<br>&#160; &#160; Istam necabis? cedo quid huic respondeas?<br>&#160; &#160; (1640) An me tuo loqui necessum est nomine?<br>&#160; &#160; Helenen uti Menelaus asserat suam.<br>&#160; &#160; At nos honestum est, ac decorum scilicet<br>&#160; &#160; Nece liberorum foeminae pretium malae<br>&#160; &#160; Dependere? Iis, quae possidemus optima,<br>&#160; &#160; (1645) Longeque nobis omnium carissima,<br>&#160; &#160; Redimemus, haec invisa quae sunt maxime?<br>&#160; &#160; Age siquidem hinc profectus in bellum iveris,<br>&#160; &#160; Ibique fueris abfuturus longius<br>&#160; &#160; Domi relicta me, quid animi tum mihi<br>&#160; &#160; (1650) Fore autumas, sedem omnem ubi conspexero<br>&#160; &#160; Vacantem, & hanc desiderantem filiam?<br>&#160; &#160; Tum vacua cuncta virginum conclavia?<br>&#160; &#160; Egoque sola sedero perennibus<br>&#160; &#160; Confecta lachrumis, hancque lugens virginem,<br>&#160; &#160; (1655) Ad huncce fors sine fine lamentans modum?<br>&#160; &#160; Heu gnata qui te sevit, extinxit pater<br>[fol. g6r, 134]<br>&#160; &#160; Ipsus necans, haud aliud, haud alia manu,<br>&#160; &#160; Eiusmodi linquens familiae premium,<br>&#160; &#160; Atque in suos exempla talia statuens.<br>&#160; &#160; (1660) Nam deinde caussa quaelibet suffecerit,<br>&#160; &#160; Occasione tantum opus fuerit levi,<br>&#160; &#160; Ut & ipsa, quique mihi supersunt liberi<br>&#160; &#160; Te rursus accipiamus istunc ad modum,<br>&#160; &#160; Quo te accipi par est et aequum scilicet.<br>&#160; &#160; (1665) Sed per deos caveto, neu me adegeris,<br>&#160; &#160; Uti talis in te fuero, qualem neutiquam<br>&#160; &#160; Decet esse, ne&#146;ve rursus id commiseris,<br>&#160; &#160; Ut ipse talem temet exhibeas mihi,<br>&#160; &#160; Qualem probum esse neutiquam decet virum.<br>&#160; &#160; (1670) Verum esto sane, sacrificabis filiam.<br>&#160; &#160; Sed interim illic vota quae facturus es?<br>&#160; &#160; Quid tibi petes? nunquid boni? cum filiam<br>&#160; &#160; Mactes pater? Reditum ne? nimirum malum,<br>&#160; &#160; Miserumque, quippe domo profectus turpiter.<br>&#160; &#160; (1675) Sed me tibi boni precari quippiam<br>&#160; &#160; Par fuerit, ac votis lacessere numina.<br>&#160; &#160; At non et ipsos iudicarimus deos<br>&#160; &#160; Stultos item esse, ut annuant eiusmodi,<br>&#160; &#160; Ut <!-- 1524 Si --> parricidis nos voluerimus bene, &<br>&#160; &#160; (1680) Qui propria facinus patrarint dextera.<br>&#160; &#160; An vero, ad Argos iam reversus, liberos<br>&#160; &#160; Tuos placabis? supplex haudquaquam tibi<br>&#160; &#160; Istuc licebit, Quis vel aspectu obsecro<br>&#160; &#160; Post e tuis dignabitur te liberis,<br>&#160; &#160; (1685) Cum tu sciens necaris horum quempiam?<br>&#160; &#160; Num denique haec sunt pensitata, ac mutuis<br>[fol. g6v, 135]<br>&#160; &#160; Rationibus tractata? An hoc tantum sat est<br>&#160; &#160; Sceptris ferundis praeminere, ac bellicum<font color = "#5ccd09">*</font><br>&#160; &#160; Ducem vocari? cum tuum fuerit magis<br>&#160; &#160; (1690) In Danaidum frequente multitudine<br>&#160; &#160; Haec, aequa quae sunt, atque iusta, dicere.<br>&#160; &#160; Vultis Pelasgi navigare ad Ilium?<br>&#160; &#160; Igitur vicissim sorte ducta, quaerite,<br>&#160; &#160; Cuius necari gnatam oporteat, hoc enim<br>&#160; &#160; (1695) Ex aequo ad omneis pertinebat&#8231; Caeterum<br>&#160; &#160; Haud par erat, te solum, & unum ex omnibus<br>&#160; &#160; Tuam Pelasgis immolandam filiam<br>&#160; &#160; Praebere, sive fratris illud erat magis<br>&#160; &#160; Menelai, ut Hermionem neci daret, suae<br>&#160; &#160; (1700) Causa parentis&#8231; Quippe ad illum proprie<br>&#160; &#160; Res attinebat&#8231; Nunc ego autem quae tuis<br>&#160; &#160; Sancte fidem servaverim connubiis,<br>&#160; &#160; Gnata innocens orbabor&#8231; At contra soror<br>&#160; &#160; Quae casta pacti iura deseruit thori,<br>&#160; &#160; (1705) Felix aget, reducemque Spartae ad moenia<br>&#160; &#160; Ducet puellam&#8231; Siquid horum perperam<br>&#160; &#160; Dixi, refelle, sin probe, ac recte mihi haec<br>&#160; &#160; Sunt dicta, ne tuam profecto filiam,<br>&#160; &#160; Meamque pariter impius dederis neci.<br>&#160; &#160; (1710) Ita rectius, consultiusque feceris.<br><i>Ch.</i> Pareto&#8231; nam profecto liberos decet<br>&#160; &#160; Agamemnon incolumeis tueri quenlibet.<br>&#160; &#160; Nec ullus haec mortalium refellerit.<br><i>Iph.</i> Orphea genitor si mihi facundia<br>&#160; &#160; (1715) Foret, ut liceret saxa cantu flectere,<br>&#160; &#160; Comitesque post me voce petras ducere,<br>[fol. g7r, 136]<br>&#160; &#160; Possemque delinire dictis pectora,<br>&#160; &#160; Meamque trahere, quos velim, in sententiam,<br>&#160; &#160; Nimirum ego istis experirer utier.<br>&#160; &#160; (1720) Nunc, quae mihi una ars ac facultas suppetit,<br>&#160; &#160; Praestabo lachrumas, quando solum id possumus,<br>&#160; &#160; Tuisque genibus corpus advolvo meum<br>&#160; &#160; Supplex, quod haec tibi ventre progenuit suo.<br>&#160; &#160; Ne me puellam, aevique maturam parum<br>&#160; &#160; (1725) Exstinxeris&#8231; nam dulce cunctis coelicam<br>&#160; &#160; Aspicere lucem&#8231; Caeterum quae tartaro<br>&#160; &#160; Tellus tegit, ne me videre adegeris.<br>&#160; &#160; Ego prima te patrem vocavi, tuque item<br>&#160; &#160; Primam inter omneis me vocasti filiam.<br>&#160; &#160; (1730) Ego prima quondam genibus insidens tuis,<br>&#160; &#160; Atque ea meo blande premens corpusculo,<br>&#160; &#160; Gratas voluptates frequenter invicem, et<br>&#160; &#160; Dedi, & recepi, ac paria mentis gaudia.<br>&#160; &#160; Tuaque haec, uti recordor, erat oratio.<br>&#160; &#160; (1735) An est futurum gnata, ut olim te viri<br>&#160; &#160; In aedibus nuptam beati, ac divitis,<br>&#160; &#160; Et sospitem videamus, et sic uti tuo<br>&#160; &#160; Dignum est parente, commodis, ac liberis<br>&#160; &#160; In melius usque pululantem? Ad haec ego<br>&#160; &#160; (1740) Hanc tum vicissim orationem rettuli,<br>&#160; &#160; Haerens tuo, pendensque de mento, quod hac<br>&#160; &#160; Mea prehensum rursus attingo manu.<br>&#160; &#160; Quid? Anne ego te videro senem pater?<br>&#160; &#160; An ego vicissim laeta te excipiam, meos<br>&#160; &#160; (1745) Intra penateis, ac tibi invicem parens,<br>&#160; &#160; Laboriosa nutriendi munera<br>[fol. g7v, 137]<br>&#160; &#160; Aliquando referam, mutuum te nutriens?<br>&#160; &#160; Sermonum ego horum sum memor, verum tibi in<br>&#160; &#160; Oblivionem abiere, meque occidere<br>&#160; &#160; (1750) Paras. at hoc ne feceris per Pelopa, per<br>&#160; &#160; Cineres parentis obsecratus Atrei,<br>&#160; &#160; Matrem per hanc, quae me labore plurimo<br>&#160; &#160; Parturiit olim, ac denuo nunc parturit,<br>&#160; &#160; Paribusque rursum tenditur doloribus.<br>&#160; &#160; (1755) Rei quid est cum Paridis, atque Helenae mihi<br>&#160; &#160; Connubiis? aut unde in exitium is meum<br>&#160; &#160; Venit Parens? Oculos age horsum in me tuos<br>&#160; &#160; Deflecte, & intuitum, simulque basium<br>&#160; &#160; Largire, ut istuc pignus, ac monimen tui<br>&#160; &#160; (1760) Mihi ferre saltem fas siet&#8231; Si fors meis<br>&#160; &#160; Flecti recuses obstinatus vocibus.<br>&#160; &#160; Germane tu quidem pusillus, & impotens<br>&#160; &#160; Tuis amicis es patronus, attamen<br>&#160; &#160; Apud parentem, supplicem lachrumis age,<br>&#160; &#160; (1765) Tua ne soror detur neci. Nonnullus est<br>&#160; &#160; Sensus malorum infantulis quoque inditus.<br>&#160; &#160; En supplicat tibi hic silentio pater.<br>&#160; &#160; Age flectere, ac miseresce respectu mei,<br>&#160; &#160; Moveatque tete orbanda luce filia.<br>&#160; &#160; (1770) En flagitant per mentum id abs te supplices,<br>&#160; &#160; Duo tibi cari, atque amore proximi,<br>&#160; &#160; Puer alter, at subolescit annis altera.<br>&#160; &#160; Orationem in pauca conferam meam, ac<br>&#160; &#160; Summam rei verbo profabor unico.<br>&#160; &#160; (1775) Aspectus huius lucis est mortalibus<br>&#160; &#160; Dulcissimus, verum profunda manium<br>[fol. g8r, 138]<br>&#160; &#160; Haud ullus est, qui concupiscat cernere,<br>&#160; &#160; Neque mente sana est, quisquis exoptat mori.<br>&#160; &#160; Male vivere autem satius, ac mori bene.<br><i>Ch.</i> (1780) Infausta, per te, perque nuptias tuas<br>&#160; &#160; Helene, heu dolor, miseranda prorsus incidit<br>&#160; &#160; Clades atridis, atque Atrid&#251;m liberis.<br><i>Ag.</i> Equidem scius sum, quatenus miserescere<br>&#160; &#160; Convenit, & idem quatenus non convenit,<br>&#160; &#160; (1785) Novi, meosque caritate liberos<br>&#160; &#160; Prosequor, amoque, ali&#226;s profecto insaniam.<br>&#160; &#160; Verum patrare haec uxor arduum mihi,<br>&#160; &#160; Et non patrare durum, et arduum est item.<br>&#160; &#160; Sed ad hoc agendum me trahit necessitas.<br>&#160; &#160; (1790) Quantus videtis adsit hic exercitus,<br>&#160; &#160; Quae nauticorum armata turba militum,<br>&#160; &#160; Quot bellicosi Graeciae magni duces,<br>&#160; &#160; Quibus negata ad Pergama traiectio,<br>&#160; &#160; Ni te immolavero (augur uti Chalcas ait)<br>&#160; &#160; (1795) Novi nec aliter Ilii videlicet<br>&#160; &#160; Populata dabitur marte tecta exscindere.<br>&#160; &#160; Porro tenet divinus ardor quispiam<br>&#160; &#160; Omneis Achiv&#251;m copias, ut quam potest<br>&#160; &#160; Ocyssime, solvant rudentes littore, &<br>&#160; &#160; (1800) Ad barbarorum classe navigent solum,<br>&#160; &#160; Vetentque, ne posthac quis ausit coniuges<br>&#160; &#160; Raptu procaci abducere graecanicas.<br>&#160; &#160; Argis at hi meas necabunt filias,<br>&#160; &#160; Tum vos item & me, si quidem fraudavero<br>&#160; &#160; (1805) Oracla Divae postulantis virginem.<br>&#160; &#160; Neque gnata frater subigit invitum meus<br>[fol. g8v, 139]<br>&#160; &#160; Adhaec, nec huius me trahit sententia,<br>&#160; &#160; Sed ipsa potius adigit horsum Graecia,<br>&#160; &#160; Per quam necesse est, seu velim, seu non velim,<br>&#160; &#160; (1810) Te te immolare&#8231; Parte at istac vincimur<br>&#160; &#160; Necessitate, nec licet resistere.<br>&#160; &#160; Immo illa quantum in teque, meque filia<br>&#160; &#160; Statuenda libera, neque ferendum illud viris<br>&#160; &#160; Graecis, uti per vim rapaces improbam<br>&#160; &#160; (1815) Legitima temerent barbari connubia.<br><i>Cly.</i> Hei mihi gnata, proh dolor hospitae<br>&#160; &#160; Heu me miseram, tui<br>&#160; &#160; Caedes exanimat&#8231; pater<br>&#160; &#160; Orco tradens te, fugit impius.<br><i>Iph.</i> (1820) Hei mihi mater, mater, siquidem<br>&#160; &#160; Haec lugubris cantio nobis<br>&#160; &#160; Sic fortunae visum, utrisque<br>&#160; &#160; Competit, haud phoebeae posthac<br>&#160; &#160; Munere lucis, neque vitali hac<br>&#160; &#160; (1825) Vescimur aura?<br>&#160; &#160; Proh proh tectae nivibus rupes,<br>&#160; &#160; Atque idaei Phrygiae montes,<br>&#160; &#160; In quos olim Priamus tenerum<br>&#160; &#160; Pater infantem exposuit, matre<br>&#160; &#160; (1830) Procul amotum, uti morte periret,<br>&#160; &#160; Paridem, quem quondam urbis Phrygiae<br>&#160; &#160; Idaeum plebes idaeum<br>&#160; &#160; Dixit, dixit,<br>&#160; &#160; Utinam nunquam hoc evenisset,<br>&#160; &#160; (1835) Inter Paridem montana boum<br>&#160; &#160; Enutritum armenta bubulcum,<br>[fol. h1r, 140]<br>&#160; &#160; Pellucentes colere ad lymphas,<br>&#160; &#160; Ubi nymphis gratissima sedes,<br>&#160; &#160; Liquidi fontes, prata ubi vernant<br>&#160; &#160; (1840) Passim, & picti floribus agri,<br>&#160; &#160; Murice tinctae ubi lucente rosae,<br>&#160; &#160; Purpureique micant hyacinthi,<br>&#160; &#160; Carpendi ungue trium divarum.<br>&#160; &#160; Quoque accessit pridem Pallas,<br>&#160; &#160; (1845) Gaudensque iocosa fraude Venus,<br>&#160; &#160; Neque non Iuno, neque non volucer<br>&#160; &#160; Iovis interpres Maiae proles.<br>&#160; &#160; Alite Cypris amore superba,<br>&#160; &#160; Hasta pallas, Iuno marito<br>&#160; &#160; (1850) Iove, qui sceptris div&#251;m p&#243;titur,<br>&#160; &#160; Invisum ad certamen formae,<br>&#160; &#160; Atque arbitrium triste profectae,<br>&#160; &#160; Quod mihi acerbam peperit mortem,<br>&#160; &#160; Quanquam ea rursum Danais pariet<br>&#160; &#160; (1855) Aeternam famamque, decusque,<br>&#160; &#160; Dilecta o mihi turba puellae.<br><i>Ch.</i> Delegit aris praeferiri victimam<br>&#160; &#160; Diana te, bello auspicando ad Ilium.<br><i>Iph.</i> Hei mater mea, proh genitrix<br>&#160; &#160; (1860) Qui me progenuit Pater,<br>&#160; &#160; Idem me male destitutam<br>&#160; &#160; Perdit, proh ego tristibus<br>&#160; &#160; Fatis nata, videns acerbam,<br>&#160; &#160; Infaustamque Helenen, necor,<br>&#160; &#160; (1865) Diri conficior Parentis<br>&#160; &#160; Dira caede&#8231; utinam mihi<br>&#160; &#160; Portum classis in aulidensem<br>[fol. h1v, 141]<br>&#160; &#160; Nunquam puppibus aerea, il-<br>&#160; &#160; lidens rostra solo appulisset.<br>&#160; &#160; (1870) Ventis o utinam secundis<br>&#160; &#160; Recta cursus ad Ilium<br>&#160; &#160; Vexisset celeres carinas.<br>&#160; &#160; Transversis neque flatibus<br>&#160; &#160; In terramque ferentibus<br>&#160; &#160; (1875) Euripi exagitasset undas<br>&#160; &#160; Iuppiter, auras aliis alias<br>&#160; &#160; Placans, quo sua carbasa laeti<br>&#160; &#160; Placitis videant distenta notis,<br>&#160; &#160; His immittere tristia suetus,<br>&#160; &#160; (1880) Hos vi cohibens, aliis donans<br>&#160; &#160; Solvere, cursumque tenere suum,<br>&#160; &#160; Alios cogens proferre moras.<br>&#160; &#160; An non satis profecto<br>&#160; &#160; Calamitosum erat genus,<br>&#160; &#160; (1885) Calamitosum erat parum<br>&#160; &#160; Per se genus mortalium?<br>&#160; &#160; At quorsum erat necesse,<br>&#160; &#160; Sibi pestilens ut ipsi<br>&#160; &#160; Accerserent fatum viri?<br><i>Ch.</i> (1890) Eheu Pelasgis mala viris ingentia,<br>&#160; &#160; Luctus item ingentes parit sata Tyndaro.<br>&#160; &#160; Certe misertum est me tui, cui talia<br>&#160; &#160; Mala obtigerunt, prorsus indignae cui<br>&#160; &#160; Tantum malorum sors iniqua impingeret.<br><i>Iph.</i> (1895) Mater heu vir&#251;m catervam adesse video comminus.<br><i>Cly.</i> Nempe & ipsum conspicis parente progenitum dea<br>&#160; &#160; Gnata, cuius huc ab Argis es profecta nomine.<br><i>Iph.</i> Mihi fores aperite famulae, corpus ut caelem meum.<br>[fol. h2r, 142]<br><i>Cly.</i> Caeterum quo gnata refugis?<br><i>Iph.</i> Nempe me prohibet pudor<br>&#160; &#160; (1900) Obtueri quisquis hic, quem Graii Achillem nominant.<br><i>Cly.</i> At quid? hunc reverere tandem.<br><i>Iph.</i> Quod parum videlicet<br>&#160; &#160; Ista nobis auspicato cesserint connubia.<br><i>Cly.</i> Noli in his, quae nunc geruntur gnata te negociis<br>&#160; &#160; Agere delicatam, at hic maneto nobis. res enim haec<br>&#160; &#160; (1905) Non pudorem postulat, nec exigit reverentiam,<br>&#160; &#160; Si modo obtinere quovis (quod agitur) liceat modo.<br><i>Ch.</i> Mulier heu male fausta Ledae gnata.<br><i>Cly.</i> Vera praedicas.<br><i>Ch.</i> Inter Argivos tumultus gravis, & ingens perstrepit.<br><i>Cly.</i> Quis tumultus, indica mihi?<br><i>Ch.</i> Filia super tua.<br><i>Cly.</i> (1910) Omen haud laetum elocuta.<br><i>Ch.</i> Quod hanc necari oporteat.<br><i>Cly.</i> Nemo contradicit istis?<br><i>Ach.</i> Ipse ego videlicet<br>&#160; &#160; In periclum veneram.<br><i>Cly.</i> Quod hospes in periculum?<br><i>Ach.</i> Nempe ne lapidarer.<br><i>Cly.</i> An ob id, quod meae tu filiae<br>&#160; &#160; Tenderes servare vitam?<br><i>Ach.</i> At<!-- 1524 Ob --> istud ipsum scilicet.<br><i>Cly.</i>(1915) Sed quis audeat tuum <!-- 1524 tu&#226; --> corpus manu contingere?<br><i>Ach.</i> Universa turba Grai&#251;m.<br><i>Cly.</i> Caeterum nunquid tibi<br>&#160; &#160; Fida myrmidonum manus suo aderat auxilio duci?<br><i>Ach.</i> Immo primi hi praebuere semet adversarios,<br>&#160; &#160; Atque primi restitere.<br>[fol. h2v, 143]<br><i>Cly.</i> Occidimus eheu filia.<br><i>Ach.</i> (1920) Meque dicebant amore vincier Connubii,<br>&#160; &#160; Proin parum consulere grai&#251;m copiarum commodis,<br>&#160; &#160; Quippe privatis adactum, ac servientem affectibus.<br><i>Cly.</i> Verum ad haec quid rettulisti?<br><i>Ach.</i> Nempe quae coniunx mihi<br>&#160; &#160; Fuerit antehac futura, non decere occidier.<br><i>Cly.</i> (1925) Idque recte es elocutus.<br><i>Ach.</i> Quamque iam fama mihi<br>&#160; &#160; Genitor ipse dedicasset.<br><i>Cly.</i> Quin & Argis insuper<br>&#160; &#160; Evocatam litteris huc advenire iusserit.<br><i>Ach.</i> Caeterum clamore uictus abeo multitudinis.<br><i>Cly.</i> Nam malum istuc impotens.<br><i>Ach.</i> Tibi opitulabimur tamen.<br><i>Cly.</i> (1930) Cumque <!-- 1524 Curae -->multis dimicabis unus?<br><i>Ach.</i> Hos ne conspicis<br>&#160; &#160; Adferenteis arma?<br><i>Cly.</i> Dii precor tibi adsint prosperi.<font color = "#5ccd09">*</font><br><i>Ach.</i> Ii quidem sunt adfuturi.<br><i>Cly.</i> Proinde gnata iam haud cadet?<br><i>Ach.</i> Non profecto, me volente.<br><i>Cly.</i> Sed adfuturus quispiam,<br>&#160; &#160; Qui manum iniiciat puellae?<br><i>Ach.</i> Iam aderit innumerabilis<br>&#160; &#160; (1935) Militum caterva&#8231; porro dux Ulysses agminis.<br><i>Cly.</i> Sisyphi num nam propago?<br><i>Ach.</i> At ipsus ille scilicet.<br><i>Cly.</i> Num suapte autoritate istaec agit? an ad munus hoc<br>&#160; &#160; Militum iussu vocatus?<br><i>Ach.</i> Ipse sumpsit sibi volens.<br>[fol. h3r, 144]<br><i>Cly.</i> Munus assumpsit scelestum, caede cupiens pollui.<br><i>Ach.</i> (1940) Verum ego hunc prohibebo.<br><i>Cly.</i> Num nam ducet invitam manu,<br>&#160; &#160; Vique raptam?<br><i>Ach.</i> Scilicet flaventibus tractam comis.<br><i>Cly.</i> Mihi quid inter haec agendum?<br><i>Ach.</i> Tu renitens filiam<br>&#160; &#160; Viribus retinebis.<br><i>Cly.</i> Hanc quidem quod ad rem pertinet,<br>&#160; &#160; Gnata non mactabitur.<br><i>Ach.</i> Res huc videlicet loci<br>&#160; &#160; (1945) Veniet.<br><i>Iph.</i> At dictis meis iam mater aurem commoda<br>&#160; &#160; Quippe iam dudum absque caussa nec merentem te tuum<br>&#160; &#160; Video succensam in maritum, at illa quae fieri haud queant<br>&#160; &#160; Neutiquam proclive nobis sustinere, ac vincere.<br>&#160; &#160; Igitur huic prompto, ac parato nos iuvare, gratia<br>&#160; &#160; (1950) Est habenda, & approbanda pectoris propensio.<br>&#160; &#160; Caeterum tuum illud est videre, nequid copias<br>&#160; &#160; Tu quoque irrites, & hac ratione nihilo plus tamen<br>&#160; &#160; Explicemus. Hic sibi ingens interim accersat malum.<br>&#160; &#160; Quin magis, quod cogitanti venit in mentem modo,<br>&#160; &#160; (1955) Mater accipe&#8231; Nam mori mihi certa stat sententia.<br>&#160; &#160; Verum id ipsum fortiterque, cumque laude pervelim<br>&#160; &#160; Facere porro animo relegans malevolentiam meo.<br>&#160; &#160; Nunc age hoc mecum parens communiter considera&#8231;<br>&#160; &#160; Nostra quam sit recta ratio, quam tibi iam proferam.<br>&#160; &#160; (1960) Graeciae primum illa tellus, quae quidem est amplissima<br>&#160; &#160; Respicit me tota, & ex me mille cursus navium<br>&#160; &#160; Pendet, ex me gentis una exscidia pendent Iliae,<br>&#160; &#160; Est situm in me, siquid olim fors nocere barbari<br>[fol. h3v, 145]<br>&#160; &#160; Apparabunt vim ferentes foeminis nostratibus,<br>&#160; &#160; (1965) Ne sinantur nobiles, ditesque raptu abducere<br>&#160; &#160; Coniuges e Graecia, simulatque poenas penderit<br>&#160; &#160; Troia Graiis debitas Helenes abactae nomine,<br>&#160; &#160; Quam quidem priameius ille rapuit abductam Paris.<br>&#160; &#160; Haec profecto cuncta redimam morte (si cadam) mea,<br>&#160; &#160; (1970) Tum decusque, et celebre nomen hinc mihi parabitur,<br>&#160; &#160; Quippe quae meopte capite liberarim Graeciam.<br>&#160; &#160; Nec videlicet meae me convenit dispendio<br>&#160; &#160; Admodum vitae moveri&#8231; quando me communiter<br>&#160; &#160; Omnibus peperisti Achivis, non tibi uni proprie.<br>&#160; &#160; (1975) Deinde tot virorum in armis constituta millia,<br>&#160; &#160; Totque millia classe tanta horsum profecta, nomine<br>&#160; &#160; Patriae laesae haud ferenda, praeter aequum, iniuria,<br>&#160; &#160; Prompta sunt patrare sese dignum in hosteis quippiam,<br>&#160; &#160; Denique & pro vindicanda mortem obire Graecia.<br>&#160; &#160; (1980) Unius mea vita porro obsistet istis omnibus,<br>&#160; &#160; Quo minus fiant&#8231; in hac re quaeso utrum sit aequius?<br>&#160; &#160; Nunquid est adversus ista quod queamus dicere?<br>&#160; &#160; Verum age hinc ad illa iam veniamus&#8231; huncce neutiquam<br>&#160; &#160; Convenit, cunctis Achivis unius mulierculae<br>&#160; &#160; (1985) Gratia, contendere armis, luceque privarier.<br>&#160; &#160; Praestat unicus vir, estque lucis huius munere<br>&#160; &#160; Dignior, quam multa sane foeminarum millia.<br>&#160; &#160; Denique hoc Artemidi si fors visum ita, ut meum caput<br>&#160; &#160; Postulet sibi vindicare, quaeso te num nam deae<br>&#160; &#160; (1990) Ipsa mortalis manum fefellero, aut suffugero?<br>&#160; &#160; Id quidem sperare stultum. Dedo corpus hoc meum<br>&#160; &#160; Graeciae&#8231; proin immolate&#8231; marte Troiam exscindite.<br>&#160; &#160; Haec enim monimenta vivent tempus in longum mei,<br>&#160; &#160; Hique gnati, nuptiaeque, meique nominis decus.<br>[fol. h4r, 146]<br>&#160; &#160; (1995) Denique aequum est nos Achivos, imperare barbaris<br>&#160; &#160; Mater, haud contra Pelasgis imperare barbaros.<br>&#160; &#160; Quippe nata est servituti barbarorum natio,<br>&#160; &#160; Caeterum Grai&#251;m genus natura statuit liberum.<br><i>Ch.</i> At te quidem quod attinet Iuvencula,<br>&#160; &#160; (2000) Istoc beata es tam virili pectore, at<br>&#160; &#160; Ex parte sortis, ac deae felix parum.<br><i>Ach.</i> Agamemnonis generosa proles, coelitum<br>&#160; &#160; Aliquis profecto me beatum fecerit,<br>&#160; &#160; Si te mihi liceat potiri coniuge.<br>&#160; &#160; (2005) Ac te simul felicem opinor Graeciam,<br>&#160; &#160; Et te tua felicem opinor Graecia.<br>&#160; &#160; Tua nam proba est, & gente digna oratio&#8231;<br>&#160; &#160; Ut quae recusans cum deis luctarier,<br>&#160; &#160; Id quod tuis scis esse maius viribus,<br>&#160; &#160; (2010) Perpenderis, facto quid usus, & simul<br>&#160; &#160; Praesens quid ista postulet necessitas.<br>&#160; &#160; At me tui magis, ac magis connubii<br>&#160; &#160; Rapit cupido, mentis indolem tuae<br>&#160; &#160; Dum specto, nam generosa es, atque strenua.<br>&#160; &#160; (2015) At tute tecum quid velis considera.<br>&#160; &#160; Siquidem ipse de te bene mereri pervelim,<br>&#160; &#160; Domumque ducere coniugem, ac pectus meum<br>&#160; &#160; Male angat, ipsa testis est mihi Thetis,<br>&#160; &#160; Nisi te neci subduxero, ac servavero,<br>&#160; &#160; (2020) Danais resistens vi, manumque conferens.<br>&#160; &#160; Haec confer ingens mors, & atrox est malum.<br><i>Iph.</i> Loquor haec profecto mentis ex sententia,<br>&#160; &#160; Nec ullius permota respectu viri.<br>&#160; &#160; Bella ciet autor, atque caedes Tyndaris<br>&#160; &#160; (2025) Viris cruentas, corporis specie sui.<br>[fol. h4v, 147]<br>&#160; &#160; Verum hospes, obsecro neu mea tu gratia<br>&#160; &#160; Caesus cadas, ne ve trucides quempiam,<br>&#160; &#160; Quin me sinas servare Graeciam precor,<br>&#160; &#160; Modo id situm in me, & quolibet liceat modo.<br><i>Ach.</i> (2030) O mira rari pectoris praesentia.<br>&#160; &#160; Nequeam profecto adversus ista dicere<br>&#160; &#160; Diutius, quando haec tuo sententia<br>&#160; &#160; Animo sedet siquidem mihi videtur &<br>&#160; &#160; Generosa, & excellente digna stemmate.<br>&#160; &#160; (2035) Quid enim verebor, vera quae sunt proloqui?<br>&#160; &#160; At fors futurum est mentem ut istam poenitens<br>&#160; &#160; Mutes, proinde uti scias, quae dixerim<br>&#160; &#160; Praestare promptum me, arma ad aras comminus<br>&#160; &#160; Parata statuam, quo siet si forte opus<br>&#160; &#160; (2040) Non te sinam, immo vi vetem necarier.<br>&#160; &#160; Nostrisque fors ut&#234;re tum sermonibus,<br>&#160; &#160; Simulac tuis conspexeris cervicibus<br>&#160; &#160; Ferrum imminere proinde nequaquam sinam<br>&#160; &#160; Tua perire virgo te socordia.<br>&#160; &#160; (2045) Quin hisce potius templa, & aras numinis<br>&#160; &#160; Armis adibo, tuamque ibi praesentiam<br>&#160; &#160; Opperiar adventum puella manens tuum.<br><i>Iph.</i> Quid obtices o mater? ac silentio<br>&#160; &#160; Manantibus genae rigantur lachrumis?<br><i>Cly.</i> (2050) Hei misera, causa sat mihi est idonea&#8231;<br>&#160; &#160; Cur debeam dolere, & excruciarier.<br><i>Iph.</i> Animum adde nobis potius, & frangi veta,<br>&#160; &#160; Ne pectoris minuito mi constantiam,<br>&#160; &#160; Atque his mihi in rebus parens morem gere.<br><i>Cly.</i> (2055) Dic quando nullo filia in negocio<br>&#160; &#160; Nos te precantem iusta, defraudabimus.<br>[fol. h5r, 148]<br><i>Iph.</i> Ne tu capillis igitur evulsis comam<br>&#160; &#160; Laniaris, aut pullos amictus sumpseris.<br><i>Cly.</i> Istuc quid ais? o gnata cum pereas mihi?<br><i>Iph.</i> (2060) Minime profecto, salva sum. per me tibi<br>&#160; &#160; Famae perennis veniet inclytum decus.<br><i>Cly.</i> Cuiusmodi hoc est, quod mones? an obsecro<br>&#160; &#160; Non convenit lugere mortem me tuam?<br><i>Iph.</i> Minime sepulchrum quando nec statuent mihi.<br><i>Cly.</i> (2065) Quid? an sepulchri non sat est occumbere?<br><i>Iph.</i> Etenim ipsa divae maximo natae Iove<br>&#160; &#160; Mihi futura templa monumenti loco.<br><i>Cly.</i> Age gnata in istis nunc voluntati tuae<br>&#160; &#160; Morem geram, quando ipsa dixisti probe.<br><i>Iph.</i> (2070) Utpote beata, ac bene merens de Graecia.<br><i>Cly.</i> Sed quid tuis renuntio sororibus?<br><i>Iph.</i> Ne quando pullis membra velent vestibus.<br><i>Cly.</i> Virginibus autem quod libenter audiant,<br>&#160; &#160; Quid me tuo iubes referre nomine?<br><i>Iph.</i> (2075) Feliciter iubeas valere. Et hunc mihi<br>&#160; &#160; Alas Orestem, ut exolescat in virum.<br><i>Cly.</i> Complectere, hoc visura postremum die.<br><i>Iph.</i> Germane cordi unus meo carissime,<br>&#160; &#160; Utcunque tu pro viribus certe tuis<br>&#160; &#160; (2080) Tuae sorori es opitulatus sedulo.<br><i>Cly.</i> Est aliud, Argis quod velis curarier,<br>&#160; &#160; In quo queam tibi facere gratum filia?<br><i>Iph.</i> Meum parentem, coniugem genitrix tuum<br>&#160; &#160; Ob ista quaeso facta nequid oderis.<br><i>Cly.</i> (2085) Isti tua multum laborum gratia<br>&#160; &#160; Exhauriendum, atrociaque certamina<br>&#160; &#160; Subeunda.<br>[fol. h5v, 149]<br><i>Iph.</i> Verum invitus hic me perdidit,<br>&#160; &#160; Consulere quaerens dignitati Graeciae.<br><i>Cly.</i> Atqui volens si faciat istuc, aut dolo,<br>&#160; &#160; (2090) Et indecore faciat, & parum Atreo<br>&#160; &#160; Dignum parente.<br><i>Iph.</i> Me quis hinc deduxerit<br>&#160; &#160; Mihi prius, quam tracta lanietur coma?<br><i>Cly.</i> Ego te sequar.<br><i>Iph.</i> Faxis cave, neque convenit.<br><i>Cly.</i> Tuis adhaerens vestibus.<br><i>Iph.</i> Mihi o parens<br>&#160; &#160; (2095) Obtempera mane&#8231; decorum enim id magis<br>&#160; &#160; Mihique tibique&#8231; Caeterum me quispiam<br>&#160; &#160; Ex his ministris patris, in pratum deae<br>&#160; &#160; Artemidis hinc deducat, ubi mactabimur.<br><i>Cly.</i> Discedis eheu gnata.<br><i>Iph.</i> Scilicet, neque<br>&#160; &#160; (2100) Reditura rursus abeo. <i>Cly.</i> matre videlicet<br>&#160; &#160; Num nam relicta?<br><i>Iph.</i> Nempe sic, uti vides,<br>&#160; &#160; Indigne, & immerenter.<br><i>Cly.</i> Ah mane obsecro&#8231;<br>&#160; &#160; Ne gnata ne me deseras.<br><i>Iph.</i> Haud te sinam<br>&#160; &#160; Stillantibus vexare lachrumis genas.<br>&#160; &#160; (2105) At vos puellae Artemidi filiae Iovis<br>&#160; &#160; Paeana canite, de nece, atque obitu mei<br>&#160; &#160; Bene ominantes&#8231; Tum Pelasgis omnibus<br>&#160; &#160; Precationes, faustaque sonent omina&#8231;<!-- 1524: omnia? --><br>&#160; &#160; Ac primus aliquis auspicetur tollere<br>&#160; &#160; (2110) E corbe frondeis&#8231; Deinde puris ardeat<br>[fol. h6r, 150]<br>&#160; &#160; Sacer ignis in prochytis&#8231; Pater porro meus<br>&#160; &#160; Rite fragranteis teneat aras dextera.<br>&#160; &#160; Etenim salutem pariter, & victoriam<br>&#160; &#160; Paritura cunctae venio genti Graeciae.<br><i>Iph.</i> (2115) Ducitote me, Ilii<br>&#160; &#160; Diruendis moenibus,<br>&#160; &#160; Phrygibusque perdomandis<br>&#160; &#160; Destinatam victimam<br>&#160; &#160; Serta texta porgite,<br>&#160; &#160; (2120) Comisque vinciendis<br>&#160; &#160; Ferte frondeis, ac piis<br>&#160; &#160; Irrigationibus,<br>&#160; &#160; Fontibus sacris<br>&#160; &#160; Devocate in aedem,<br>&#160; &#160; (2125) Devocate in aram,<br>&#160; &#160; Heram Artemin potentem&#8231;<br>&#160; &#160; Artemin beatam.<br>&#160; &#160; Uti meopte sanguine,<br>s&#160; &#160; Capitisque caede nostri,<br>&#160; &#160; (2130) (Quando hoc ita est necesse)<br>&#160; &#160; Fata placem numinum.<br><i>Ch.</i> O veneranda,<br>&#160; &#160; Veneranda parens,<br>&#160; &#160; Quomodo tibi debitas<br>&#160; &#160; (2135) Impertiemus lachrumas?<br>&#160; &#160; Nam nefas, neque convenit<br>&#160; &#160; Miscere sacra fletu.<br><i>Iph.</i> O sodalium<br>&#160; &#160; Turba dulcis virginum,<br>&#160; &#160; (2140) Artemin communibus<br>&#160; &#160; Celebrate cantilenis,<br>[fol. h6v, 151]<br>&#160; &#160; Quae croco rubentia<br>&#160; &#160; Carpenta ducit urbi<br>&#160; &#160; Adversa Chalcidensi&#8231;<br>&#160; &#160; (2145) Ubi bellicae servent trabes<br>&#160; &#160; Nominis caussa mei,<br>&#160; &#160; Nempe hic reductis portuum<br>&#160; &#160; Aulidis secessibus&#8231;<br>&#160; &#160; I&#242; parens tellus,<br>&#160; &#160; (2150) O Pelasgica,<br>&#160; &#160; Mycenaeque nostri altrices.<br><i>Ch.</i> Urbem vocasti Persei<br>&#160; &#160; Cyclopio labore,<br>&#160; &#160; Manibusque fabricatam.<br><i>Iph.</i> (2155) Profecto lumen ingens<br>&#160; &#160; Edidistis Graeciae.<br>&#160; &#160; Haud quidem abnuo mori.<br><i>Ch.</i> Tua nanque tete gloria<br>&#160; &#160; Nullo relinquet tempore.<br><i>Iph.</i> (2160) I&#242; I&#242;<br>&#160; &#160; Phoebea fax diurnae<br>&#160; &#160; Vectrix amica lucis,<br>&#160; &#160; O dulce lumen aetheris,<br>&#160; &#160; Alterum mox, alterum<br>&#160; &#160; (2165) Exigemus aevum,<br>&#160; &#160; Orbem alterum incolemus.<br>&#160; &#160; O blanda lux, iam mihi vale.<br><i>Ch.</i> Heus heus.<br>&#160; &#160; Spectate euntem virginem,<br>&#160; &#160; (2170) Troiana per quam pergama<br>&#160; &#160; Devicta subruentur.<br>&#160; &#160; En comante vertice<br>[fol. h7r, 152]<br>&#160; &#160; Serta gestat frondea<br>&#160; &#160; Iniecta militum manu.<br>&#160; &#160; (2175) Mox viraginis deae<br>&#160; &#160; Arae dicatum cespitem<br>&#160; &#160; Sacra scatente lympha,<br>&#160; &#160; Manantibusque rivis,<br>&#160; &#160; Purpurante aspergine<br>&#160; &#160; (2180) Cruoris irrigabit.<br>&#160; &#160; Candido de corpore<br>&#160; &#160; Cervice cum resecta<br>&#160; &#160; Procumbet, ac feriet solum.<br>&#160; &#160; Patria te manent sacra,<br>&#160; &#160; (2185) Te manent pelasg&#251;m<br>&#160; &#160; Universae copiae,<br>&#160; &#160; Classe quae desiderant<br>&#160; &#160; Phrygios adire muros,<br>&#160; &#160; Quod quidem ut feliciter,<br>&#160; &#160; (2190) Fausteque cedat illis,<br>&#160; &#160; Agite prognatam Iove<br>&#160; &#160; Invocemus Artemin.<br>&#160; &#160; Semper colenda diva,<br>&#160; &#160; Humana cui placent sacra,<br>&#160; &#160; (2195) Da militi Pelasgo<br>&#160; &#160; Appellere Phrygium in solum,<br>&#160; &#160; Perfidaeque Troiae<br>&#160; &#160; Sedes adire sacras.<br>&#160; &#160; Da victorem Agamemnonem<br>&#160; &#160; (2200) Victrice cum caterva,<br>&#160; &#160; Pulcherrimum triumphum<br>&#160; &#160; In Graeciam referre,<br>&#160; &#160; Laeta vincientem<br>[fol. h7v, 153]<br>&#160; &#160; Inclytae tibi tempora<br>&#160; &#160; (2205) Victoriae corona.<br>&#160; &#160; Laude parta nominis<br>&#160; &#160; Quod usque vivat, & quod<br>&#160; &#160; Nullis senescat unquam,<br>&#160; &#160; Intercidat&#146;ve seculis.<br><i>Nun</i> (2210) Prodito tectis patre Tyndareo sata<br><i>tius</i>&#160; Quo dicta cognoscas Clytemnestra mea.<br><i>Cly.</i> Audita me me vox tua excivit foras,<br>&#160; &#160; Trepidamque misere, diro & attonitam metu,<br>&#160; &#160; Num tu mihi aliam calamitatem quampiam<br>&#160; &#160; (2215) Adfers ad hanc, quae nunc adest?<br><i>Nun.</i> De filia<br>&#160; &#160; Tua, stupenda nuntiabo iam tibi, &<br>&#160; &#160; Portentuosa.<br><i>Cly.</i> Pr&#243;inde ne cont&#234;re, sed<br>&#160; &#160; Expone rem, quantum potes, celerrime.<br><i>Nun.</i> Quin o mihi regina dilectissima,<br>&#160; &#160; (2220) Rem prorsus omnem luculenter audies.<br>&#160; &#160; Ex ordine autem cuncta narrabo, nisi<br>&#160; &#160; Siquid memoriae lapsus, errantem mihi<br>&#160; &#160; Inter loquendum linguam item turbaverit.<br>&#160; &#160; Ut igitur in lucum deae pervenimus<br>&#160; &#160; (2225) Artemidis, atque in florulenta prata, ubi<br>&#160; &#160; Aderant Achiv&#251;m conglobatae copiae,<br>&#160; &#160; Tuam catervis prosequentes filiam,<br>&#160; &#160; Glomerata coiit illico Argiv&#251;m phalanx.<br>&#160; &#160; Simulatque porro ductor Agamemnon videt<br>&#160; &#160; (2230) Mox immolandam in lucum euntem virginem,<br>&#160; &#160; Gemitum profundo ducit altum pectore,<br>&#160; &#160; Retroque flexo vultu, amaras lachrumas<br>[fol. h8r, 154]<br>&#160; &#160; Profudit oculis, ora velis obtegens.<br>&#160; &#160; At illa patri proxime assistens suo,<br>&#160; &#160; (2235) Haec elocuta est. O parens adsum tibi,<br>&#160; &#160; Et hocce corpus pro salute patriae,<br>&#160; &#160; Proque universa Graecia trado volens.<br>&#160; &#160; Ut immolandum hinc ad dicatas numinis<br>&#160; &#160; Ducatis aras, quando div&#251;m oracula<br>&#160; &#160; (2240) Ita canunt&#8231; Prorsum quod ad me pertinet<br>&#160; &#160; Et rem geratis bellicam feliciter,<br>&#160; &#160; Laetaeque vobis praemium victoriae<br>&#160; &#160; Cedat, proinde illud precor, ne clanculum<br>&#160; &#160; Mihi Pelasg&#249;m quispiam admoveat manum.<br>&#160; &#160; (2245) Nihil reluctans colla porrigam, ac volens.<br>&#160; &#160; Atque haec quidem est effata&#8231; Caeterum stupor<br>&#160; &#160; Omneis capit, robur tuenteis virginis,<br>&#160; &#160; Et virginalis animi celsitudinem.<br>&#160; &#160; Talthybius autem, cuius hae partes erant,<br>&#160; &#160; (2250) Media Pelasgorum inter astans agmina,<br>&#160; &#160; Bene ut ominentur copiis, denuntiat,<br>&#160; &#160; Linguisque faveant&#8231; deinde fatidicus celer<br>&#160; &#160; Chalcas in auro intermicantem sportulam<br>&#160; &#160; Nudans, & e loculis acutum proferens<br>&#160; &#160; (2255) Imponit ensem, ac virginis flavum caput<br>&#160; &#160; Sertis revincit frondeis. Tum peleo<br>&#160; &#160; Editus Achilles, sportulam gestans sacram,<br>&#160; &#160; Sacrasque pelveis celere cursu, numinis<br>&#160; &#160; Obibat aras, simul & haec precatus est&#8231;<br>&#160; &#160; (2260) Artemi ferarum magna domitrix, ac Iovis<br>&#160; &#160; Veneranda proles, quae nitentem luminis<br>&#160; &#160; Blandi facem alto noctium silentio<br>&#160; &#160; Vectare solita es, placida sume victimam hanc,<br>[fol. h8v, 155]<br>&#160; &#160; Quam tibi damus, simul Pelasg&#251;m exercitus,<br>&#160; &#160; (2265) Simul & Agamemnon imperator agminum,<br>&#160; &#160; Intaminatum sanguinem, qui virginis<br>&#160; &#160; Pulcherrimae manabit e cervicibus&#8231;<br>&#160; &#160; Ac dextra classi prosperum annue,<br>&#160; &#160; Liceatque nobis Marte capere pergama.<br>&#160; &#160; (2270) Stant inter haec fratres Atridae, omnisque item<br>&#160; &#160; Exercitus, solo tenentes lumina.<br>&#160; &#160; Atque ibi sacerdos, ense correpto manu<br>&#160; &#160; Rite est precatus, deinde dispicit locum,<br>&#160; &#160; Qua commode iugulum feriret virginis.<br>&#160; &#160; (2275) Mentem mihi haud exiguus occupat dolor,<br>&#160; &#160; Stabamque moestus ora defigens solo,<br>&#160; &#160; Oculosque pronos&#8231; Caeterum subbito nova,<br>&#160; &#160; Visuque mira res ibi accidit, sonum<br>&#160; &#160; Plagae per auras nemo non sensit pal&#225;m,<br>&#160; &#160; (2280) Porro puella, nescio quonam loci<br>&#160; &#160; Evanuit subducta&#8231; Tum vocem stupens<br>&#160; &#160; Tollit sacerdos&#8231; turba Graii exercitus<br>&#160; &#160; Acclamat universa, dum quoddam videt<br>&#160; &#160; Mirabile ostentum a deorum quopiam<br>&#160; &#160; (2285) Conspectibus spem praeter obiectum suis&#8231;<br>&#160; &#160; Quod credier nequibat&#8231; ac ne tum quidem<br>&#160; &#160; Oculis ubi cor&#224;m pateret testibus.<br>&#160; &#160; Siquidem iacebat cerva palpitans humi,<br>&#160; &#160; Visenda vasti mole mira corporis,<br>&#160; &#160; (2290) Specie decente insignis, ac spectabilis,<br>&#160; &#160; Cuius cruore imbuta numinis affatim<br>&#160; &#160; Undabat ara&#8231; Proinde Chalcas interim<br>&#160; &#160; Quantum putas gavisus, haec effatus est.<br>&#160; &#160; Huius pelasg&#251;m principes exercitus<br>[fol. i1r, 156]<br>&#160; &#160; (2295) Communis, hanc cor&#224;m videtis hostiam,<br>&#160; &#160; Altaribus quam diva supposuit suis,<br>&#160; &#160; Cervam volucrem? En hancce virginis vice<br>&#160; &#160; Amplectitur libentius, nequid suas<br>&#160; &#160; Commaculet aras nobilis virgunculae<br>&#160; &#160; (2300) Caede cruenta, & hocce consulit volens<br>&#160; &#160; Boni, accipitque, ac prosperos per aequora<br>&#160; &#160; Undosa cursus annuit nobis, uti<br>&#160; &#160; Priameia liceat classe adire pergama,<br>&#160; &#160; Quapropter omnes classe vecti milites<br>&#160; &#160; (2305) Animum bonum, fiduciamque sumite,<br>&#160; &#160; Ac petite naveis&#8231; hoc enim nobis die<br>&#160; &#160; Curvis relictis portuum secessibus<br>&#160; &#160; Aulidis, aranda Aegaea ratibus aequora.<br>&#160; &#160; Ut penitus autem victima est vulcaniis<br>&#160; &#160; (2310) Exusta flammis, tum precatus prospera est<br>&#160; &#160; Sacrificus, ut reditus secundus ab Ilio<br>&#160; &#160; Victricibus domum daretur copiis<br>&#160; &#160; At me tibi transmisit Agamemnon, uti<br>&#160; &#160; Haec nuntiarem, ac certiorem redderem,<br>&#160; &#160; (2315) Ipsi de&#251;m quid accidisset numine.<br>&#160; &#160; Et ut pararit sibi per omnem Graeciam<br>&#160; &#160; Famae decus, quod nulla prorsus secula<br>&#160; &#160; Oblitterabunt ast ego videlicet<br>&#160; &#160; Quod ipse praesens his & oculis viderim,<br>&#160; &#160; (2320) Id narro, proles ad de&#251;m consortia<br>&#160; &#160; Tua subvolavit. Proinde quod reliquum est, age,<br>&#160; &#160; Istam remittas mentis aegritudinem, ac<br>&#160; &#160; Tuo marito desinas irascier.<br>&#160; &#160; Inopina div&#251;m fata, quosque diligunt,<br>&#160; &#160; (2325) Servant&#8231; hic unus filiam mulier tuam<br>[fol. i1v, 157]<br>&#160; &#160; Et mortuam conspexit, et vivam, dies.<br><i>Ch.</i> Ut ista volupe est, tibi ferentem nuntium<br>&#160; &#160; Audire, porro coelitum in consortio<br>&#160; &#160; Transigere vitam pignus affirmat tuum.<br><i>Cly.</i> (2330) Quis te deorum gnata rapuit?<br>&#160; &#160; Qui te compellabo rite?<br>&#160; &#160; Quid dicam, aut quid suspicer? anne hoc<br>&#160; &#160; Mihi frustra blandirier his verbis,<br>&#160; &#160; Tristi ut luctu tui desistam?<br><i>Ch.</i> (2335) Atqui huc Agamemnon venit ductor,<br>&#160; &#160; Unde haec ipsa possis audire.<br><i>Ag.</i> Uxor, beati filiae caussa sumus<br>&#160; &#160; Forsan futuri&#8231; quippe certum est, coelitum<br>&#160; &#160; Illam in de&#251;m manere contubernio.<br>&#160; &#160; (2340) At tibi puello hoc pariter abducto, domus<br>&#160; &#160; Repetenda&#8231; siquidem ut navigare copiae<br>&#160; &#160; Properent&#8231; vides&#8231; Valeto&#8231; colloquar diu<br>&#160; &#160; Troia reversus, & interim tibi sit bene.<br><i>Ch.</i> Felix Atrida terram adi phrygiam,<br>&#160; &#160; (2345) Felix redito.<br>&#160; &#160; Mihi pulcherrima abs Troia spolia huc reportans.<br><br><table border = 0 cellpadding = 1><tr><td align = center width = 334>FINIS.</td></tr></table><a name = "Einde"><table border = 0 cellpadding = 12><tr><td width = 408 align = center><a href ="index-2.html"><img align=bottom alt=Continue border = 0 src="https://www.let.leidenuniv.nl/Dutch/Stijl/Goudstaf.gif" width="379"></a></h4></td></tr></table><table border = 0 cellpadding = 1><tr><td width = 222 align = center><h4>Tekstkritiek:</h4></td></tr></table><table border = 0 cellpadding = 1><tr><td width = 444>In deze editie komt de bovenpunt (&#8231;) voor. Niet altijd te onderscheiden van de punt, maar soms met de betekenis van een komma. Wij hebben deze bovenpunt in het midden van een vers als zodanig getranscribeerd&#8231; aan het verseinde als normale punt, tenzij de context een ander leesteken vereist.<br>Het suffix <i>-que</i> schrijven wij vast aan het woord ervoor, zonder accent. Bij <i>-ne</i> en <i>-ve</i> heeft onze tekst drie varianten, die wij ongewijzigd weergeven: aan elkaar, met spatie of met apostrof.<br></td></tr></table>fol. c12v ad <i>er staat:</i> ad ad<br><i>ibid.</i> inconstantia <i>er staat:</i> in constantia<br>vs. 13 Pelasgi <i>er staat:</i> Pelagi<br>vs. 74 astringerent <i>er staat:</i> asttingerent<br>vs. 88 o si <i>er staat:</i> osi<br>vs, 161 iuncturam <i>er staat:</i> iuncturum<br>vs. 177 Ne qua <i>er staat:</i> Nequa<br>vs. 245 coniugii <i>er staat:</i> coniiugii<br>vs. 471 Assequantur <i>er staat:</i> Asseqnantur<br>vs. 498 coniugem <i>er staat:</i> coiugem<br>vs. 979 parabimus <i>er staat:</i> purabimus<br>vs. 980 iuxta <i>er staat:</i> iusta<br>vs. 1155 cernis <i>er staat:</i> caernis<br>vs. 1299 vult <i>er staat:</i> nult<br>vs. 1326 copiis <i>er staat:</i> copiis.<br>vs. 1586 elocuta <i>er staat:</i> elocutas<br>vs. 1688 praeeminere <i>er staat:</i> praeminere<br><br><ul><li><a href = "ErasmusIphigenia1506.html" target = "new">Eerste druk Parijs (Judocus Badius) 1506</a><li><a href="index-2.html">Ceneton</a><br><li><a href="https://www.let.leidenuniv.nl/Dutch/Canonisations.html">Voorkeurenpagina Opleiding Nederlands</a></ul></body>
<!-- Mirrored from www.let.leidenuniv.nl/Dutch/Ceneton/ErasmusIphigenia1507.html by HTTrack Website Copier/3.x [XR&CO'2014], Wed, 23 Apr 2025 05:56:20 GMT -->
</html><!-- &#160; &#160; Qui re quidem ipsa deprehensus illico<br> -->