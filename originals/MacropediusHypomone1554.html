<html><!-- Author: Antonius Harmsen (A.J.E.Harmsen@hum.leidenuniv.nl) --><!-- Department of Dutch Language and Literature, Leiden University --><!-- Date: 10th October 2021 - Last update: 10th February 2022 --><!-- Purpose: text edition Dutch sixteenth century play -->
<!-- Mirrored from www.let.leidenuniv.nl/Dutch/Ceneton/MacropediusHypomone1554.html by HTTrack Website Copier/3.x [XR&CO'2014], Wed, 23 Apr 2025 05:56:22 GMT -->
<meta name="keywords" lang="nl" content="ceneton, "><head><style type="text/css"><!-- A { text-decoration:none } --></style><title>Macropedius - Hypomone - 1554</title><meta name="robots" content="index, follow"></head><body background bgcolor="#B3B3B3" leftmargin="50"><a href = "https://www.let.leidenuniv.nl/Dutch/Canonisations.html"><img align=bottom border=0 src="https://www.let.leidenuniv.nl/Dutch/Stijl/Dutch.gif" width="479"></a><br><br><table border = 0><tr><td width = 444>Georgius Macropedius (Joris van Lancvelt): <i>Hypomone.</i> Utrecht, 1554<br>Uitgegeven naar de tekst van 1554, op basis van de uitgave op de cd bij <i>Georgius Macropedius, 1487-1558 leven en werken van een Brabantse humanist</i> (Tilburg 2005) door <a href="https://www.bibliotheek.nl/catalogus/titel.231033540.html/georgius-macropedius--1487-1558/" target = "new">Henk Giebels</a> en <a href="http://www.bossche-encyclopedie.nl/publicaties/bossche bladen/pdf/2006-4Literatuur.pdf" target = "new">Frans Slits</a>.<br>Red. dr. A.J.E. Harmsen, Universiteit Leiden.<br><a href = "LijstCeneton.html#061880">Ceneton061880</a> &#151; <a href = "Facsimiles/MacropediusHypomone1554/index.html" target = "new">Ursicula</a><br>In deze uitgave zijn evidente zetfouten gecorrigeerd en gemarkeerd met een asterisk. De lopende toneeltekst, in het origineel cursief gedrukt, hebben wij in romein gezet.</td></tr></table><a name = "Begin"><table border = 0 cellpadding = 12><tr><td width = 408 align = center><a href ="#Eerste"><img align=bottom alt=Continue border = 0 src=https://www.let.leidenuniv.nl/Dutch/Stijl/Goudstaf.gif width=379 height=17></a></td></tr></table>[<a href = "Facsimiles/MacropediusHypomone1554/source/MacropediusHypomone1554p01.html" target = "new">fol. i1r</a>]<br><br><table border = 0 cellpadding = 1><tr><td width = 393 align = center><h4><font size = +4>HYPOMO-</font><br><font size = +1>NE, SEU PATIENTIA MA-</font><br>cropedii. Fabula sacra.<br><br>D. Paulus ad Rhomanos. Capit. 15.<br>&#182; Quaecunque scripta sunt, ad nostram do-<br>ctrinam scripta sunt, ut per patientiam et con-<br>solationem scripturarum spem habeamus, &c.</h4>[Vignet: Superantur ingenio vires]<h4><sup><font size = +3>&#10087;</font></sup> &#160; <sup><font size = +2>ULTRAIECTI</font></sup> &#160; <font size = +4>&#9753;</font><br>Harmannus Borculous excudebat,<br><i>Cum gratia et privilegio.</i></h4></td></tr></table><hr><br>[<a href = "Facsimiles/MacropediusHypomone1554/source/MacropediusHypomone1554p02.html" target = "new">fol. i1v</a>: blanco]<br>[<a href = "Facsimiles/MacropediusHypomone1554/source/MacropediusHypomone1554p03.html" target = "new">fol. i2r</a>]<br><br><table border = 0 cellpadding = 1><tr><td width = 383 align = center><h4><font size = +1>&#182; M. IOANNI A LENT CAESA-</font><br><i>reae Maiestatis consiliario, Georgius Ma-<br>cropedius S.D.</i></h4></td></tr></table><table border = 0 cellpadding = 1><tr><td width = 393><font size = +3>C</font>Um te videam vir ornatissime nostri studiosum, & fabellas nostras plus aequo (quod pueriles sint) studiose amplecti, Hypomonen seu patientiam nostram annis superioribus ex tempore scriptam & in pauperum nostrorum gratiam sub &#954;&#955;&#951;&#961;&#959;&#948;&#959;&#963;&#8055;&#945; populo exhibitam, tuae dignitati dudum promissam, iam tandem dedico. Volebam quidem (quod indigna mihi videretur, ut alicui viro gravi obtruderetur) eam supprimere, consilium secutus illius qui quidlibet edendum in annum nonum* premendum suadebat, secus tamen suadentibus amicis, scrinio erutam alicui amicorum strenulae loco donare decrevi. Fuit autem inter caeteros utrique nostrum communis amicus, qui tibi id muneris (quamquam exigui) praecipue acceptum fore asserebat, & sua exhortatione pudorem meum vicit & ut auderem incitavit. Offero tibi igitur vir eruditissime hanc fabellam, & tanto libentius quanto prae multis aliis in pauperes nostros te novi propensiorem. Vale, et si aliquatenus probaveris, boni consule & ab aemulis defende. Si secus (quod ego ipse volebam) denuo supprime. Traiecti Anno .1553. mense Novembri.</td></tr></table><br><hr><br>[<a href = "Facsimiles/MacropediusHypomone1554/source/MacropediusHypomone1554p04.html" target = "new">fol. i2v</a>]<br><br><table border = 0 cellpadding = 1><tr><td width = 333 align = center><h4>ARGUMENTUM IN HY-<br><i>pomonen.</i></h4></td></tr></table><font size = +3>D</font>Ivina Hypomone cum Graphe sororcula<br>Delapsa coelo deditos sibi visitat,<br>Solatur et verbo Dei simul erudit<br>Foedos Iobos, Hulcerosos, Lazaros,<br>(5) Davida profugum, et &#7952;&#958;&#8057;&#961;&#953;&#963;&#964;&#959;&#957; Heliam,<br>Sic Thobiam caecum atque claudos arthricos,<br>Cum filiisque prophetarum famentibus<br>Scholasticos pauperrimos et orphanos,<br>Nudos, scabios et omnium rerum indigos.<br>(10) Tandemque per Patientiam et monitus Graphes<br>Omnibus iis fit spiritale gaudium.<br><br><hr><br><table border = 0 cellpadding = 1><tr><td width = 333 align = center><b>&#182; Dramatis personae.</b></td></tr></table><table border = 0 cellpadding = 3><tr><td valign = top><table border = 0 cellpadding = 1><tr><td>Hypomone.<br>Graphe.<br>Iobus cum amicis.<br>Lazarus cum leprosis.<br>David cum Tyrone.</td></tr></table><table border = 0 cellpadding = 1><tr><td>Helias.<br>Ioabus.<br>Abisai,</td></tr></table>Thobias cum filio et nuru<br></td><td valign = top><table border = 0 cellpadding = 1><tr><td>Eneas claudus, cum Caecis<br>&#160; &#160; & Arthricis [& Paralyticis]<br>Penichrus cum filiis<br>&#160; &#160; prophetarum.</td></tr></table><table border = 0 cellpadding = 1><tr><td>Psoroponus<br>Orphanus<br>Gymnicus<br>Phthiroponus</td><td><font size = +2>}<br>}</font></td><td>Pauperes</td></tr></table>Po&#235;ta seu Epilogus.</td></tr></table><br><hr><br>[<a href = "Facsimiles/MacropediusHypomone1554/source/MacropediusHypomone1554p05.html" target = "new">fol. i3r</a>]<br><br><table border = 0 cellpadding = 1><tr><td width = 272 align = center><h4>PROLOGIZAT HYPOMONE.<br><i>cum Graphe sorore sua.</i></h4></td></tr></table><font size = +3>M</font>Irabitur fortasse vestrum quispiam,<br>Qui legit hactenus po&#235;tas comicos,<br>Quod virgo &#960;&#961;&#959;&#955;&#959;&#947;&#8055;&#963;&#959;&#965;&#963;&#146; in hoc proscaenium<br>Processerim, sed desinet mirarier,<br>(5) Cum ex me didicerit, plaeniusque noverit<br>Quae sim, vel unde, vel quamobrem advenerim.<br>Super his quidem tribus operae precium arbitror<br>Vobis loqui brevissime. Et primum omnium<br>Ego Hypomone sum, aut (si placet) patientia,<br>(10) Summi tonantis seu Dei ter maximi<br>Et prima et inclita filia, (heu) multis licet<br>Mortalium despecta, matris ob genus,<br>Cui vile & humile nomen est tribulatio.<br>Ut ipsa natales meos Scriptura habet,<br>(15) Quae ex ore patris altissimi mortalibus<font color = "#BBBBBB">*</font><br>Egressa quondam prodiit, ne quispiam<br>Me futilem vel arrogantem dixerit.<br>Dic age Graphe Deo parente soror mea,<br>Quae de meis natalibus sunt prodita.<br><i>Gra.</i> (20) Sic spiritu afflatus Dei David canit:<br>An non Deo subiecta eris O anima mea?<br>Ab ipso enim mea prodiit Patientia.<br>Et pro genere matris tuae Paulus docet.<br>[<a href = "Facsimiles/MacropediusHypomone1554/source/MacropediusHypomone1554p06.html" target = "new">fol. i3v</a>]<br>Tribulatio patientiam operatur. <i>Hy.</i> Quid his,<br>(25) &#920;&#949;&#8049;&#956;&#959;&#957;&#949;&#962; manifestius? Pergo ad alia.<br>Quae sim, tenetis, & unde adhuc profecta sim.<br>Iam tertium explicabimus, quod maxime in<br>Rem vestram erit, si aures magis quam lumina<br>Praebebitis, & a fabulis cessabitis.<br>(30) Videns Deus mala in orbe multa & maxima,<br>Et destinatos gloriae pueros suos<br>Plagis, dolis incommodisque affligier.<br>Hinc innocentes opprimi calumnia,<br>Hinc morbidos putrescere in sterquilinio,<br>(35) Hinc indigere quibus alantur pauperes,<br>Deficere claudos atque cassos lumine,<br>Nulloque fretos inter haec solatio,<br>Tactus dolore cordis, affectu quoque<br>Motus paterno, ne in malis fatiscerent,<br>(40) Sub pondereve labascerent, me cum mea<br>Sorore misit vallem in hanc lachrimantium,<br>Ut singulos per ordinem invisamus, et<font color = "#BBBBBB">*</font><br>Corroborando sublevemus alacriter,<br>Nostro utriusque blandulo solatio, ut<br>(45) Per Hypomonen Graphesque per solamina<br>Habeant in anxietate spem firmissimam,<br>Velut haec mihi Scriptura sacra iam suggerit.<br>Ad vos meo officio (ut reor) sat functa sum;<br>Alios adibo cum sorore miserrimos,<br>[<a href = "Facsimiles/MacropediusHypomone1554/source/MacropediusHypomone1554p07.html" target = "new">fol. i4r</a>]<br>(50) Mortaliumque ope destitutos undique,<br>Primumque Iobos hulcerosos & &#955;&#949;&#960;&#961;&#959;&#8059;&#962;<br>Videre stat sententia & blande alloqui,<br>Alios deinceps quos premi videbimus.<br>Nec nos putate quando Iobos, Lazaros,<br>(55) Davida, Thobit, id genusque caeteros<br>Caecos, scabros, claudos quoque exhibebimus,<br>Dumtaxat illos velle vulgo intelligi,<br>Scriptura quorum sancta prodit nomina,<br>Verum sub horum celebrium vocabulis<br>(60) Indifferenter omnium paribus malis<br>Vel calamitatibus laborantium, piam<br>Imaginem spectantibus describimus.<br>Iobus homines suggerat cum Lazaro<br>Qui lepra & ulcere sordidi mortalibus<br>(65) Fiunt abominabiles. David quoque<br>Et Helias ratione suggerant pari<br>Profugos eos qui terga persequentibus<br>Dant hostibus nece territi. Dein Thobias,<br>Claudus quoque Enaeas notant eos, quibus<br>(70) Quovis malo sua membra sunt obnoxia.<br>Sic & Prophetarum innocentes filii<br>Nostros & alios pauperes quibuslibet<br>Vestrum indicent. Valete, & adiuvate nos<br>Silentio. <i>Gr.</i> Valete semper in Deo.<br><a name = "Eerste"><table border = 0 cellpadding = 12><tr><td width = 408 align = center><a href ="#Tweede"><img align=bottom alt=Continue border = 0 src=https://www.let.leidenuniv.nl/Dutch/Stijl/Goudstaf.gif width=379></a></td></tr></table>[<a href = "Facsimiles/MacropediusHypomone1554/source/MacropediusHypomone1554p08.html" target = "new">fol. i4v</a>]<br><br><table border = 0 cellpadding = 1><tr><td width = 333 align = center><h4><font size = +1>ACTUS primus. SCAENA prima.</font><br><br><i>Graphe, Hypomone.</i></h4></td></tr></table>(75) <font size = +3>E</font>N pius Iobus innocens, timens Deum, et<br>Expers mali, percussus hulcere pessimo<br>In sterquilinio sordido putris iacet,<br>Testaque saniem radit, orbatus suis<br>Et liberis, & praediis, & omnibus<br>(80) Quibus ante foelix floruit solatiis.<br>Nisi quod amici tres virique nobiles<br>Solandi eum venere tandem gratia,<br>Maesti, dolentes, lachrimantes plurimum,<br>Quos admodum tamen onerosos sentiet,<br>(85) Sibique probro et scommate adversarier.<br><i>Hy.</i> Isthaec video soror mea, miseretque me<br>Viri boni. Sed cur vel unde id accidit<br>Iusto viro? Sine causa enim Deus pater<br>Nunquam flagellat filios. <i>Gr.</i> Verum id quidem,<br>(90) Non semper autem propter admissum scelus,<br>Licet error hic tribus his viris (quamquam probis)<br>Et pluribus persuasus est. Siquidem Deus<br>Pater uti pius quem diligit castigat, &<br>Flagellat omnem filium quem suscipit.<br>(95) Aut propter admissum scelus, quo corrigat,<br>Aut propter hoc, quo insigne per miraculum<br>Suam celebret in flagellis gloriam,<br>Aut certe ob hoc, quo exempla det tolerantiae<br>[<a href = "Facsimiles/MacropediusHypomone1554/source/MacropediusHypomone1554p09.html" target = "new">fol. i5r</a>]<br>Et sustinentiae imbecillioribus,<br>(100) Ne quando succumbant malo, & fide excidant.<br><i>Hy.</i> Recte quidem soror mea haec mihi disseris,<br>Consideroque non scelera punita in hoc<br>Iobo & in aliis per orbem plurimis.<br>Sed ad hoc patrem suis flagella immittere, ut<br>(105) Patientiae exemplum paretur posteris,<br>Deique in illis gloria manifesta sit.<br>Sed unde huic illata tanta calamitas?<br><i>Gra.</i> A diabolo Sathane et hoste livido,<br>Generi omnium mortalium infestissimo.<br>(110) Is namque filiis Dei dudum assilit,<br>Iustumque Iobum hypocriseos coram Deo<br>Falso arguit. Quare ut probetur innocens<br>Primum Deus quae Iobi erant cum liberis,<br>Sathani cuncta dissipanda tradidit.<br>(115) Deinde cum nequaquam adhuc labasceret,<br>Exulcerandam etiam cutem illi tradidit.<br>At his in omnibus nihil labiis suis<br>Peccavit, aut contra Deum locutus est.<br>Quod dominus (inquit) abstulit, dominus dedit,<br>(120) Sit nomen illius benedictum in saecula<br><i>Hy.</i> Puer hic meus lacte educatus hactenus<br>Iam solidiore roborandus est cibo,<br>Ne dum caret mortalium solatio,<br>Deficiat in primario certamine.<br>[<a href = "Facsimiles/MacropediusHypomone1554/source/MacropediusHypomone1554p10.html" target = "new">fol. i5v</a>]<br>(125) Nostro utriusque fulciatur munere<br>Verbo Dei, paracleti ad haec solatio.<br><i>Gr.</i> Recte mones mea Hypomone, quandoquidem<br>Procul intuentes tres amici nil ferent<br>Boni ominis lachrimando, nil solaminis.<br>(130) Eccos parant miserum modo virum aggredi.<br>Nos antevortamus priores, & loqui<br>Illis parantem exaudiamus. <i>Hy.</i> Adi. placet<br>Ut audiamus quid rei occeptet loqui.<br><br><hr><br><table border = 0 cellpadding = 1><tr><td width = 333 align = center><h4>ACTUS primi. SCAENA secunda.<br><br><i>Iobus, Graphe, Hypomone.</i><br>[<i>Lazarus cum Leprosis</i>].</h4></td></tr></table><font size = +3>P</font>Ereat dies qua me edidit mater mea.<br>(135) Et illa nox qua prodii in lucem miser.<br>Egressus utero cur statim non occidi?<br>Quid genibus exceptus, nutritus ubere?<br>Modo siquidem sepultus atque dormiens<br>Cum regibus quiescerem, liberrimus<br>(140) A strepitu & impiis tumultuantibus.<br><i>Gr.</i> Iam iam soror res postulat loqui viro<br>Quod gliscat atque ferveat tentatio. <i>Hy.</i> Hem.<br>Ut est Iobe vir Dei? Vocem tuam<br>Sub sarcina gementis exaudivimus,<br>(145) Et venimus tui misertae, ut ab omnibus<br>Te derelictum refoveamus uberi<br>Solatio. <i>Io.</i> Quodnam mihi solatium?<br>Quae estis, vel unde dominae adestis obsecro<br>[<a href = "Facsimiles/MacropediusHypomone1554/source/MacropediusHypomone1554p11.html" target = "new">fol. i6r</a>]<br>Dicite mihi, quae neutiquam sterquilinium<br>(150) Meum, putredinem & hulcera aspernamini?<br><i>Hy.</i> Ego hactenus tibi familiaris Hypomone,<br>Tibi soror amica, & in omnibus contrariis<br>Individua comes, tua patientia.<br>Adeone mihi dissimilis esse tibi videor,<br>(155) Ut me velut non cognitam hactenus roges?<br>Aut hanc Graphen, cum qua tibi semper fuit<br>Laetum atque amicum ubique contubernium?<br><i>Io.</i> O mater Hypomone mea patientia,<br>Suffundor heu miser rubore & lachrimis,<br>(160) Quod adeo mente distrahor caecutioque<br>Ut dudum amicam te vel hanc non noverim.<br>O quis mihi det ut siem iuxta dies<br>(Heu) pristinos, quando Deus secreto erat<br>Mecum in tabernaculo meo, vestro quoque<br>(165) Dulci fruebar cantico atque affamine.<br>Quando pedes meos lavabam butyro,<br>Et petra mihi fundebat olei rivulos.<br>Conversa nunc cithara mea est in luctum, & in<br>Plorantium vocem (heu) meum psalterium.<br><i>Hy.</i> (170) Ut assequi queas Iobe quod expetis,<br>Nostraque denuo frui praesentia,<br>Te accessimus. Sed obsecro quid aegrior<br>Nunc animus est, quam erat diebus pristinis,<br>Idem quod omnibus sibi fidentibus<br>[<a href = "Facsimiles/MacropediusHypomone1554/source/MacropediusHypomone1554p12.html" target = "new">fol. i6v</a>]<br>(175) Maneat Deus piissimus, nec deserat<br>Sibi dicatos servulos? <i>Io.</i> Heu me, Deum<br>Olim mihi mitissimum mutarier<br>Iam experior in saevissimum, & durissima<br>Manu mihi adversarier, Me stantem enim<br>(180) Non respicit, nec invocantem exaudit, O<br>Si appenderentur in statera crimina<br>Iram quibus merebar, atque calamitas<br>Quam patior, haec ut arena ponti mage gravis<br>Videbitur. Verba hinc dolore plaena sunt.<br>(185) Oves, boves, asinos, camelos, liberos<br>Et cuncta quae possederam cum gloria,<br>Simul unus abstulit dies. Postque omnia haec<br>Me dominus hoc percussit hulcere pessimo,<br>Ut capitis usque ad verticem a plantis pedum<br>(190) Sit nulla prorsus residua in cute sanitas.<br>Me ridet uxor, & horret halitum meum,<br>Qui amici erant, vel ut alienum deserunt,<br>Vel, quod ferendum est aegrius, nunc increpant,<br>Nunc exprobrant, nunc verberant convitio,<br>(195) Et heu meis saturantur ultro carnibus.<br>Eoque res sunt devolutae, ut expetam<br>(Quod magnitudine me sua premat Deus)<br>Ne parcat his doloribus, sed perpetim<br>Ad unicum solatium me puniat.<br><i>Hy.</i> (200) Tune hulcera haec fers aequanimiter Lazare?<br>[<a href = "Facsimiles/MacropediusHypomone1554/source/MacropediusHypomone1554p13.html" target = "new">fol. i7r</a>]<br>Lepramne tu qua sordidaris luridam?<br><i>La.</i> Qui patiar aerumnam hanc miser animo integro<br>Quem non modo hulcerum et morbi gravis dolor,<br>Sed & fames, & gravior excruciat sitis?<br>(205) Quodque inter haec gravissimum, omnium mihi<br>Mortalium subducitur solatium.<br>Plus mihi canes lingua adferunt solatii<br>Quam dives hic, vicinus hic, Laemargus hic<br>In omnium rerum suarum copia,<br>(210) In fertulorum luxu & affluentia.<br>Qui ne quidem sibi decidentes miculas<br>Mihi sivit largirier. <i>Lep.</i> Qui potero ego hanc<br>Quoque ferre lepram animo volenti, quae afficit<br>Dolore me, totumque corpus inficit<br>(215) Foedat, facitque prorsum abominabile.<br><i>Hy.</i> Sunt dura Iobe, Lazare, & reliqui viri<br>Quae patimini, sed duriora oportet haec<br>Me praediti patientia revincere,<br>Quam in omnibus contrariis habebitis<br>(220) (Si postuletis) praesidem invictissimam.<br>Vobis quoque haec Graphe in omnibus maeroribus<br>Perpetuo erit dulcissimo solatio.<br>Nunc age, soror, qua praedita es facundia<br>Et hunc Iobum & hulcerosum Lazarum<br>(225) Solare, robora, instrue ad patientiam.<br><i>Gra.</i> Libens eos hortabor ad tolerantiam.<br><br><hr><br>[<a href = "Facsimiles/MacropediusHypomone1554/source/MacropediusHypomone1554p14.html" target = "new">fol. i7v</a>]<br><br><table border = 0 cellpadding = 1><tr><td width = 333 align = center><h4>ACTUS primi. SCAENA tertia.<br><br><i>Graphe sola.</i></h4></td></tr></table><font size = +3>S</font>Criptura sacra ex ore caelestis patris<br>Progressa Iobe & caeteri viri Deo<br>Charissimi, haud modo ad docendum est utilis,<br>(230) Verum etiam ad exhortandum & elevandum eos<br>Solatio, quibus animus variis modis<br>Affligitur, multo omnium utilissima.<br>Si me igitur audias Iobe cum tuis<br>Et morbidis, & uhlcerosis Lazaris,<br>(235) Faxo patris per gratiam, ut nec temporis<br>Nec datae operae te paeniteat in secula.<br>Defectioni namque te iam proximum<br>Verbo Dei corroborabo & erigam<br>Solatio, quo perferenda ad omnia<br>(240) Sit prompta mens, & animus inperterritus.<br>Ad quae assequenda forsitan sint pluria,<br>Unam tamen prae caeteris patientiam<br>Divina origine suavibusque moribus,<br>Merito tibi amplectendam & observandam ad haec<br>(245) Proponimus, qua non modo decoraberis,<br>Sed pluribus quoque dotibus beaberis.<br>Ob hanc enim mortalibus probandam & hanc<br>Suo ipsius exemplo approbandam, filius<br>Altissimi patris, relicta gloria<br>(250) Trabeaque amictus carnea, lutulentam in hanc<br>[<a href = "Facsimiles/MacropediusHypomone1554/source/MacropediusHypomone1554p15.html" target = "new">fol. i8r</a>]<br>Vallem, cavernam, ergastulum, has in lachrimas,<br>Tenebras, calamitatesque multo plurimas<br>Se inmisit, involvitque & immersit penitissime.<br>Quod namque calamitatis est usquam genus,<br>(255) Quod non Dei suscepit in se filius?<br>Natus peraegre & hyeme, matre paupere &<br>Incognita, in praesepe pannis obsitus<br>Cubat, hostibus cedit, Sathana patitur &<br>Post mille sudores, angustias, minas,<br>(260) Probra, & improperia, aestum & gelu, famem & sitim<br>Ab impiis tandem ligatus, ducitur<br>A iudice uno ad alterum, ridetur &<br>Sputo oblitus alapa & flagellis caeditur.<br>Et post coronam spineam induviis suis<br>(265) Exutus est, spoliatus est, crucifixus est<br>Post fellis inde poculum desertus a<br>Patre omnibusque inter latrones occidit.<br>Et inter haec mitissime omnia pertulit.<br>Nam probra passus, neutiquam probra intulit.<br>(270) Poenas nec inferentibus minatus est<br>Pro seque crucifigentibus precatus est.<br>An non in his, Iobe, filius Dei<br>Honestat hanc quam extollimus patientiam?<br>An non eandem praebuit imitabilem? An<br>(275) Non gloriosa, non honesta servulo<br>Censentur arma quibus erus pugnaverit?<br>[<a href = "Facsimiles/MacropediusHypomone1554/source/MacropediusHypomone1554p16.html" target = "new">fol. i8v</a>]<br>An non decorum militi, duci suo<br>Si paribus armis militet? Iam cum tuis<br>Iobe confer haec malis, & si sapis,<br>(280) Minimis profecto comparabis maxima.<br>Quereris te oves, boves, camelos, liberos,<br>Et cuncta quae possederas uno die<br>Amisisse, ad haec putrescere hulcere pessimo:<br>Succurrat hoc quod praeter haec mala quae ipse dux<br>(285) Pro te tulit, quod ab initio quotquot Deo<br>Placuere, per tribulationes plurimas<br>Exercitati, verbera & ludibria<br>Et carceres & vincula experti, insuper<br>Afflicti, egentes, anxii, in fame & siti,<br>(290) In nuditate, frigore, & laboribus,<font color = "#BBBBBB">*</font><br>Lapidati, adusti, secti, ad ultimum ignibus<br>Gladiisve caesi sunt, Et omnes hi fide &<br>Patientia invicta sine querimonia<br>Vicere regnorum duces & satrapas,<br>(295) Vicere & omnes inferorum principes,<br>Et plus pati valuere, quam illi infligere.<br>Ex his Iobe colligis, quam insignis est<br>Adeoque tibi cum caeteris in omnibus<br>Veneranda & observanda sit patientia.<br>(300) Sique utilis vel commodi rationem habes,<br>Multo omnium utilissima est tolerantia.<br>(Plus dico) maxime quoque necessaria,<br>[<a href = "Facsimiles/MacropediusHypomone1554/source/MacropediusHypomone1554p17.html" target = "new">fol. k1r</a>]<br>Fortunae in adversantibus tot casibus.<br>Quod absque ea nil profutura sit mali<br>(305) (Quantumlibet molesta sit) perpessio.<br>Per hanc enim tolerantiam non quodlibet<br>Tibi temporalium lucellum (scilicet)<br>Opes, voluptates, honorem & gloriam,<br>Corradis, at Dei favorem & gratiam,<br>(310) Tranquillitatem conscientiae, dein<br>Post miseriam vitam & perennem gloriam.<br>Si Christo enim compatere, cum Christo quoque<br>Regnabis, & beatus eris in saecula.<br>Facessat hinc & os opprimat, sapientia<br>(315) Tumidus inani, quoslibet qui ignobiles,<br>Qui inopes viros, qui morbidos, qui pauperes,<br>Qui caeterisque incommodis laboribus<br>Et misere & afflictim dolentes, indicat<br>Miseros, & ut longe a salute dissitos<br>(320) Ludibrio habet. Facessat (inquam) eiusmodi,<br>Quod eos beatos veritas pronuntiat,<br>Regnum quibus caeleste iam promittitur,<br>Et iuge post has lachrimas solatium.<br>Amplectere igitur denuo divinitus<br>(325) Mecum tibi datam & obviam patientiam.<br>Sit tecum ei commune diversorium,<font color = "#BBBBBB">*</font><br>Commune stratum, & mensa communis siet;<br>Sit tibi cum ea castum & stabile connubium.<br>[<a href = "Facsimiles/MacropediusHypomone1554/source/MacropediusHypomone1554p18.html" target = "new">fol. k1v</a>]<br>Si opes petas, scientiam, aut quae iusta sunt,<br>(330) Facile omnium haec erit artifex. Per hanc tibi<br>In populo habebis gratiam, atque inter senes<br>Loquens tacensve plurimum veneraberis,<br>Reges timebunt strenui robur tuum,<br>Patiens quod es forti viro potentior.<br>(335) Intrans domum cum ea quiesces, non enim<br>Convictus eius habet amaritudinem,<br>Castam sed oblectationem & gaudium.<br>Nam quicquid in laudem increatae dicitur<br>Sapientiae (quandoquidem & haec non minima pars<br>(340) Sapientiae est), merito huius in laudem eloquor.<br>Cum nil sit itaque quod patres honestius,<br>Utilius aut iucundius tolerantia,<br>His cum tuis, amice Iobe Lazaris<br>Complectere hanc (ut dixeram) tibi redditam, &<br>(345) Solatium tibi tuisque singulis<br>Brevissime certo adfuturum credito.<br><br><hr><br><table border = 0 cellpadding = 1><tr><td width = 333 align = center><h4>ACTUS primi. SCAENA quarta.<br><i>Iobus, Hypomone, Graphe.</i></h4></td></tr></table><font size = +3>U</font>Num locutus sum, quod o utinam meis<br>Dominae meae non excidisset faucibus,<br>Et alterum, quibus nihil post addam, ob hoc<br>(350) Nunc ipse me reprehendo temeritatis, &<br>In timore & in favilla & in lachrimis miser<font color = "#BBBBBB">*</font><br>[<a href = "Facsimiles/MacropediusHypomone1554/source/MacropediusHypomone1554p19.html" target = "new">fol. k2r</a>]<br>Ago paenitentiam. Sed oro te & obsecro, o<br>Mea Hypomone, mater mea, & domina mea,<br>Ut recipias in pristinam me gratiam.<br>(355) Quaecumque me dominus subire voluerit<br>Vel perpeti, patiar libens vel exequar.<br>Tantummodo merear invenire gratiam in<br>Oculis tuis. <i>Hy.</i> Quam quaeris assecutus es<br>Tibi cum tuis mi chare Iobe gratiam.<br>(360) Me quamquam enim deserere paulum visus es,<br>Te neutiquam tamen Deus deseruerat<br>Quia misit ad te filiam suam Graphen<br>Et me tibi ad solatium. Nec deseram.<br>Confidito, licet me abire videris,<br>(365) Nempe ad alios qui nostro egent solamine.<br>Tamen ut eos invisimus, vos denuo<br>Videbimus, flentesque nunc, gaudebitis.<br><i>Gr.</i> Iam adeant amici, ut audias Iobe quid<br>Suffrigidi solatii tibi conferent.<br>(370) Nos exsequamur nostra Hypomone munera.<br><br><hr><br><table border = 0 cellpadding = 1><tr><td width = 333 align = center><h4>CHORUS.<br><i>Iambico dimetro.</i></h4></td></tr></table><font size = -1>[muziekbalken]</font><br><br>[<a href = "Facsimiles/MacropediusHypomone1554/source/MacropediusHypomone1554p20.html" target = "new">fol. k2v</a>]<br><font size = +3>S</font>Cio redemptorem meum<br>Certoque novi vivere,<br>Et in novissimo die<br>Terrae resurgam ex pulvere.<br>&#160; &#160; (375) Pelle innovata denuo<br>Circumdatus Deum meum<br>Videbo, carni redditus<br>Non sordidae sed splendidae.<br>&#160; &#160; Ego ipse non alius eum<br>(380) Visurus oculis sum meis<br>Reposita spes haec est mea<br>Certissima in sinu meo.<br><a name = "Tweede"><table border = 0 cellpadding = 12><tr><td width = 408 align = center><a href ="#Derde"><img align=bottom alt=Continue border = 0 src=https://www.let.leidenuniv.nl/Dutch/Stijl/Goudstaf.gif width=379></a></td></tr></table><table border = 0 cellpadding = 1><tr><td width = 333 align = center><h4><font size = +1>ACTUS secundi. SCAENA prima.</font><br><i>Abisai.&#160; &#160; Ioabus.</i></h4></td></tr></table><font size = +3>P</font>Erpetuo erit nobis Ioabe opprobrio, &<br>Nostrae familiae macula inexpiabilis<br>(385) Si avunculum Davida nostrum cui hactenus<br>In prosperis adhaesimus, tam enerviter<br>Iam deseramus rebus in contrariis.<br>Presertim ob hoc, quod pro Saule reprobo, hunc<br>[<a href = "Facsimiles/MacropediusHypomone1554/source/MacropediusHypomone1554p21.html" target = "new">fol. k3r</a>]<br>Regem a Deo delectum & unctum novimus.<br><i>Io.</i> (390) Quid temere agamus Abisai? Periculo ut<br>Nos inferamus iudicas? Quid nam duo<br>Ferant opis iam derelicto ab omnibus?<br>Rex castra habet, praesidia habet, validumque habet<br>Et fortium magnum virorum exercitum.<br>(395) Praeter fugam latebrasque solas fortibus<br>Viris minus dignas, nihil nobis foret<br>Praesidii. Ob hoc temerarium fore iudico<br>Tantam aggredi rem, non citra periculum.<br><i>Ab.</i> Paucis Ioabe sine tibi respondeam.<br>(400) Primum (inquis) aut nihil aut admodum parum<br>Adferre opis duos, ut hostibus suis<br>Resistat David; id fatear equidem, nisi<br>Per nos duos sunt excitandi plurimi<br>Ex omnibus tribubus viri fortissimi,<br>(405) Qui animo volenti & mente constantissima<br>Mox advolabunt, postea quam viderint<br>Nos duo sacramento alligatos principi.<br>Virosque sexcentos videbis, qui duos<br>Dumtaxat hos recensuisti. [ . . .]<br>(410) Rex (inquis) arma, castra, militesque habet.<br>Et nos habebimus arma, castra, milites.<br>An non habet mucronem hic ensis & tuus?<br>An non & hastae nostrae habebunt cuspides?<br>At copia rerum omnium praestat Saul.<br>[<a href = "Facsimiles/MacropediusHypomone1554/source/MacropediusHypomone1554p22.html" target = "new">fol. k3v</a>]<br>(415) Esto. Sed hoc persuasum habe, quod haud secus<br>In pauculis servet Deus qu&#225;m in plurimis.<br>Nec (ut putas) temerarium est si pro tuis<br>Uxoribus, pro liberis, pro legibus,<br>Pro patriaque vindicanda ab hostibus<br>(420) Periculo te obieceris, nisi temere<br>Davida puerum temeritatis arguas,<br>Qui &#956;&#959;&#957;&#959;&#956;&#8049;&#967;&#959;&#962; fecit salutem in Israhel.<br>Ambire namque periculum stulti hominis est,<br>Vitare (si res postulat) prudentis est,<br>(425) Pro iusto & aequo perpeti fortissimi est.<br>Nec dedecet fortem subinde fugere, si<br>Res postulet, servetur ut potioribus.<br>Te, horum licet sim iunior fratrem meum<br>Admoneo, teque ut sentias mecum obsecro.<br>(430) Eamus & pro viribus Christum Elohim<br>Tueamur, & solemur anxium & exsulem.<br><i>Io.</i> Haec si tibi stat Abisai sententia,<br>Adeamus, atque derelictum & exsulem<br>Utrique nostrum pro virili dum comes<br>(435) Vita fuerit, iuvemus armis bellicis,<br>Solemur & praesentia, quod David os<br>Nostrum sit, & caro nostra, noster avunculus.<br>En commodum, ipse e latibulo sese exserit.<br><br><hr><br><table border = 0 cellpadding = 1><tr><td width = 333 align = center><b>ACTUS secundi. SCAENA secunda.<br><i>David.&#160; &#160; Ioabus.&#160; &#160; Abisai.&#160; &#160; Tyro.</i></b></td></tr></table>[<a href = "Facsimiles/MacropediusHypomone1554/source/MacropediusHypomone1554p23.html" target = "new">fol. k4r</a>]<br><table border = 0 cellpadding = 1><tr><td width = 333 align = center><b><i>Ex psalmo</i> 88, <i>versu Glyconico.</i></b></td></tr></table><font size = +3>T</font>E salutis ut anchoram<br>(440) Iugiter Deus invoco.<br>Coram admitte preces meas,<br>Aurem porrige supplici.<br>&#160; &#160; Implent heu mala cor meum,<br>Et iam vergit ad inferos.<br>(445) Ut lapsurus & in lacum<br>Aut iam mortuus aestimor.<br>&#160; &#160; Ut caesi in tumulis iacent<br>Quorum haud es memor amplius,<br>Immergor puteo infero<br>(450) In mortis tenebras miser.<br><i>Io.</i> Maerore diro, ex luctuoso cantico,<br>Advertimus animum viri modo affici<br>Adeamus & solemur. <i>Ab.</i> Id prorsum expedit.<br>[<a href = "Facsimiles/MacropediusHypomone1554/source/MacropediusHypomone1554p24.html" target = "new">fol. k4v</a>]<br><i>Io.</i> Scholom lecha vir omnium fortissime!<br><i>Ab.</i> (455) Pax pax tibi &#954;&#945;&#8054; &#960;&#8118;&#963;&#953;&#957; &#963;&#965;&#956;&#956;&#8049;&#967;&#959;&#953;&#962; &#963;&#941;&#952;&#949;&#957;,<font color = "#BBBBBB">*</font><br>Rex David invictissime. <i>Da.</i> Heu, quae pax mihi?<br><i>Io.</i> Resume rex animos priores, nec minas<br>Regis paveto lividi, quod te adiuvet<br>Deus tuus. Ego quoque meis cum fratribus<br>(460) Te clypeo & hasta fortiter iuvabimus.<br><i>Ab.</i> Iuvabimus pro viribus. Tui sumus,<br>O David, & tecum sumus filii Isai.<br>Quod os tuum & caro tua sumus rex Israhel.<br>Tibi proximi. <i>Da.</i> Heu. Dumtaxat habeo vos duos?<br>(465) Ex omnibus quondam mihi familiaribus?<br><i>Ab.</i> Duos habes tibi integros, pauloque post<br>Nostrum insequentes tramitem quam plurimos<br>Habiturus es, quibus ut leonum corda sunt<br>Faucesque sunt, viresque sunt, confidito.<br><i>Da.</i> (470) Qui fidere queam? Ingredimini, heu dolor.<br><i>Ty.</i> Confide, rex. <i>Da.</i> Quinam queam, puer optime,<br>In his malis prementibus? <i>Ty.</i> Ne lachrima.<br>Quod Ionathas probus Saulis improbi<br>Filius adest, referetque spero prospera.<br>(475) Sed & Banaias Ioiadae gnatus, tibi<br>Fidus, modo advenit, atque sexcentos viros<br>Adducit ultro ex Israhel fortissimos.<br>Confide, vicimus. <i>Da.</i> I, puer; mox subsequar.<br>[<a href = "Facsimiles/MacropediusHypomone1554/source/MacropediusHypomone1554p25.html" target = "new">fol. k5r</a>]<br><font size = -1>[muziekbalken]</font><br><br>&#160; &#160; Me tua opprimit undique<br>(480) Ira & omne genus mali.<br>Elongas mihi cognitos<br>Qui aspernantur & exprobrant.<br>&#160; &#160; Angor nec scio qui malis<br>Me tantis miser explicem;<br>(485) Languere oculi mei,<br>Quod non sit qui inopem iuvet.<br>&#160; &#160; Elongasti & amiculos,<br>Atque omnes mihi proximos.<br>Tum notos mihi quoslibet,<br>(490) Ne quemvis videam miser.<br><br><hr><br><table border = 0 cellpadding = 1><tr><td width = 333 align = center><h4>ACTUS secundi. SCAENA tertia.<br><i>Hypomone.&#160; &#160; Graphe.</i></h4></td></tr></table><font size = +3>D</font>Avida cernis lugubrem soror mea?<br><i>Gr.</i> Cerno, atque condoleo viro maestissimo.<br>[<a href = "Facsimiles/MacropediusHypomone1554/source/MacropediusHypomone1554p26.html" target = "new">fol. k5v</a>]<br>Cuius manus fecere quondam & organum &<br>Psalterium, cecinitque laeta cantica;<br>(495) Iam, proh dolor, lugubre canit &#7952;&#960;&#953;&#954;&#8053;&#948;&#953;&#959;&#957;.<br>Scitare causam, ut adferam solatium.<br><i>Hy.</i> Scitabor, accedamus utraque proprius, heu,<br>Videtur a me paululum desciscere.<br><i>Gr.</i> Adi, sequar. Domine Deus, quid est homo,<br>(500) Quod eum evehis, pro eoque curam suscipis?<br>Quem nanque mane visitas, subito probas.<br><i>Hy.</i> Ades soror, iam tempus est, ut audias<br>Quam canere coepit cantionem lugubrem,<br>Plaenam doloris atque maestitudinis.<br>(505) Cavendum erit ne langueat per inopiam.<br><i>Gr.</i> Sile, audiamus quod residuum est cantici.<br><br><hr><br><table border = 0 cellpadding = 1><tr><td width = 333 align = center><h4>David cum sociis. psal 88. versu Glyconico.<br>ut supra. Te salutis.</h4></td></tr></table><font size = -1>[lege muziekbalken]</font><br><br>Ad te vociferor Deus.<br>Et te mane prece occupo.<br>[<a href = "Facsimiles/MacropediusHypomone1554/source/MacropediusHypomone1554p27.html" target = "new">fol. k6r</a>]<br>Cur mentem reprobrans meam,<br>(510) Avertis faciem tuam?<br>&#160; &#160; Aerumnosus eram atque inops,<br>Evectumque modo opprimis.<br>Irae me cruciant tuae,<br>Terroresque tui aggravant.<br>&#160; &#160; (515) Cinxerunt velut unda me,<br>Cinxerunt simul undique,<br>Subduxti mihi proximum,<br>Abscondisti & amiculos.<br><br><hr><br><table border = 0 cellpadding = 1><tr><td width = 333 align = center><h4>ACTUS secundi. SCAENA quarta.<br>Hypomone.&#160; &#160; Graphe.&#160; &#160; David.</h4></td></tr></table><font size = +3>A</font>Udisti hunc soror mea? <i>Gr.</i> Hunc audivimus<br>(520) Plaenum doloris terminantem canticum,<br>In quo suae mentis recenset taedia, &<br>Angustias defectioni proximae.<br>Qu&#225;m discrepavit cantio haec a pristina,<br>Qua cecinit olim mente constantissima:<br>(525) Deus Israhel nobis refugium & robur est,<br>Adiutor in malis nimis prementibus.<br>Hinc terra si turbetur haud timebimus,<br>Montesve transferantur in medium maris.<font color = "#BBBBBB">*</font><br>Iam sciscitare quae doloris causa sit.<br><i>Hy.</i> (530) Iam sciscitor. Ben Iesse salve plurimum.<br><i>Da.</i> Noti mei longe recessere heu dolor<br>A me domina mea Hypomone, tu sola mihi<br>[<a href = "Facsimiles/MacropediusHypomone1554/source/MacropediusHypomone1554p28.html" target = "new">fol. k6v</a>]<br>(Flens dico) ades in his extimis angustiis.<br><i>Hy.</i> Quid obsecro tu tristis es generose rex<br>(535) Quem elegit unum ex millibus Deus Israhel,<br>Ut pasceres populum suum ac defenderes?<br>Quid itaque tam charus Deo iam tristis es?<br>Cur profugus hoc in antro opaco desides?<br><i>Da.</i> Tu nosti (ut inquis) Hypomone quemadmodum<br>(540) Greges pascentem in pascuis me assumpserit<br>Deus Israhel, & unxerit me regem huic<br>Populo, Saule reprobato, quem sibi<br>Poposcerat. <i>Hy.</i> Novi probe, perge eloqui.<br><i>Da.</i> Is mihi modo & meis (licet quondam anxie<br>(545) Malo subinde numine afflato puer<br>In cithara & in psalterio inserverim)<br>Molitur insidias ubique gentium,<br>Persequitur usque situm & usque necem meam, at<br>Cum coniugibus & liberis facit exsulem.<br>(550) Praecipue ob hoc, cum laude quod vastissimo<br>Corpore Philistaeum ego puer ceciderim,<br>Fundaque nostrae gentis hostem exstinxerim.<br>Et inter haec quantumlibet rempublicam<br>Armis meis & auxerim & defenderim.<br>(555) Vix unus est ex omnibus notis meis,<br>Meis quoque necessariis, qui ferat opem, aut<br>Solatium. Devenio ob haec eo fere<br>Pusillanimitatis miserrimus, ut putem<br>[<a href = "Facsimiles/MacropediusHypomone1554/source/MacropediusHypomone1554p29.html" target = "new">fol. k7r</a>]<br>Deum interim deserere me aut propellere.<br>(560) His addo quod promiserit, sancte quoque<br>Iuraverit, se praestiturum plurima,<br>Non modo mihi & generi meo, sed & omnibus<br>In orbe gentibus salutem & gratiam. At<br>Nunc velut abortivum atque stirpem inutilem<br>(565) Seu negligit seu concitatus abiicit.<br><i>Hy.</i> Profecto non exigua sunt quae patere, Rex,<br>Et mente vix ferenda tranquilla viro.<br>Nec homo tibi in tantis malis medebitur.<br>Verum ubi labant humana, semper proxima<br>(570) Divina sunt. Soletur haec divina te<br>Graphe tuis Rex propriis sermonibus.<br><i>Da.</i> O nil prius mihi istius sermonibus.<br><br><hr><br><table border = 0 cellpadding = 1><tr><td width = 333 align = center><h4>ACTUS secundi. SCAENA quarta.<br>Hypomone.&#160; &#160; Graphe.&#160; &#160; David.</h4></td></tr></table><font size = +3>A</font>Des, Graphe, & fecunda resera pectoris<br>Scrinia tui, quo regem & hos reliquos viros<br>(575) Solamine solito erigas. <i>Gr.</i> Adsit Deus<br>Verbo suo, quod mea opera Davida te<br>Solabitur. Audivimus te & doluimus,<br>Minime tamen defecimus. Medebimur<br>Siquidem tibi pro viribus, quibus a Deo<br>(580) Sumus utraque praeditae. Primum omnium<br>E pascuis te inquis vocatum ad gloriam<br>[<a href = "Facsimiles/MacropediusHypomone1554/source/MacropediusHypomone1554p30.html" target = "new">fol. k7v</a>]<br>Regni a Deo, Saule deiecto impio.<br>Gaude quod ita Deo tuo tu placueris,<br>Ut te ob tuam modestiam provexerit,<br>(585) Illum quoque ob superbiam detruserit.<br>Quem pudeat ad magna a Deo vocarier?<br>Absit putes quod in hoc Deus te evexerit,<br>Ut deiiceret eo altius, sed in hoc, suam<br>Quo promoveres gloriam, populum suum<br>(590) Cordis tui pascendo in innocentia, &<br>Operum tuorum sedula prudentia<br>Ducendo eos, & vindicando ab hostibus.<br>Quereris ad haec, quod persequatur te Saul,<br>Et in necem coniuret impius tuam.<br>(595) An non Deus multo valet te fortius<br>Defendere, ac te persequi Cis [= qui es] filius?<br>Novit Deus quos ignibus reservet, &<br>Quos gloria ac honore decoraturus est.<br>Exercet hos tentando per patientiam,<br>(600) At in malis illos moriri sustinet.<br>Memento quidnam dudum ovans cantaveris:<br>&#182; O qu&#225;m bonus Deus Israhel, praesertim iis,<br>&#160; &#160; Qui corde recti sunt, quibus mens integra.<br>&#182; Verum mei ferme vacillarunt pedes,<br>&#160; &#160; (605) Paulo minusque effusi erant gressus mei,<br>&#182; Quod aemularer impios, peccantium<br>&#160; &#160; Pacem videns, & gaudium insipientium.<br>[<a href = "Facsimiles/MacropediusHypomone1554/source/MacropediusHypomone1554p31.html" target = "new">fol. k8r</a>]<br>&#182; Nec mors eorum (ut est piorum) incommoda,<br>&#160; &#160; Afflictioque neutiquam diutina est.<br>&#182; (610) Mortalium a laboribus sunt liberi,<br>&#160; &#160; Mortalium quoque a flagellis liberi,<br>&#182; Quapropter & tenuit eos superbia,<br>&#160; &#160; Totos eos operuit ipsa iniquitas.<br>Et reliqua quae pulcherrime executus es<br>(615) De prosperis mortalium successibus.<br>Tandemque claudis aurea sententia<br>Hac, qua pios & impios delineas:<br>Omnes peribunt qui recedunt a Deo,<br>&#160; &#160; Perdes & omnem fornicantem abs te Deus.<font color = "#BBBBBB">*</font><br>(620) Porro mihi adhaerere domino Deo bonum est,<br>&#160; &#160; Et ponere in Deo meam fiduciam.<br>Horum memento & plurium Rex Israhel,<br>Certo sciens hostes tuos in impetu<br>Fundae rotandos, at animam cernes tuam<br>(625) Viventium in fasciculo reconditam.<br>Neque te, cui sapientiae suae abdita<br>Aperuit & per te salutem saeculo<br>Promisit, aut (id quod sonant &#952;&#961;&#8134;&#957;&#959;&#953; tui)<br>Abominandum aut reiciendum creduas.<br>(630) An non canis Deum fidelem in omnibus<br>Verbis suis, & sanctum in omnibus operibus suis?<br>Rectumne verbum domini, & omnia illius<br>Opera in fide, citraque controversiam?<br>[<a href = "Facsimiles/MacropediusHypomone1554/source/MacropediusHypomone1554p32.html" target = "new">fol. k8v</a>]<br>Te abiiciat ergo qui tibi et per te omnibus<br>(635) Mortalibus tam magna praestiturus est?<br>Succurrat Israhelis exsulantis ob<br>Fratris sui formidinem aestus & gelu,<br>Qui per suam tolerantiam placuit Deo<br>Et genti huic celebre novum indidit.<br>(640) Divini Ioseph servitus veniat tibi in<br>Mentem, atque Moseos exsulantis servitus.<br>Nosti tamen provectum utrumque ad gloriam<br>Animo quod aequo iniuriam toleraverit.<br>Audi itaque me David, & hanc tuam Hypomonen<br>(645) Ulnis (quod aiunt) obviis amplectere,<br>Per quam tibi mox quaeque amara dulcia<br>Futura sunt, & dura quaeque mollia.<br>Facietque te Deus per hanc cunctis tuis<br>Excelsiorem his hostibus teque profugum<br>(650) Et exsulem cum coniugibus & liberis<br>Reducet ad regni tui amplam gloriam.<br><i>Da.</i> Lacrimae meae mihi fuerunt hactenus<br>Pares diu noctuque prae doloribus,<font color = "#BBBBBB">*</font><br>Per singulos cum dicerent mihi dies<br>(655) Hostes mei: Ubi modo est Deus tuus, in quo habes<br>Fiduciam. Sed nunc resumpto spiritu<br>Illachrimor prae gaudio. Cur maesta sis<br>Anima mea? ecquid maesta sis? Spera in Deo.<br>Adhuc enim celebrabo eum vultus mei<br>[<a href = "Facsimiles/MacropediusHypomone1554/source/MacropediusHypomone1554p33.html" target = "new">fol. l1r</a>]<br>(660) Salutem & omne gaudium, & Deum meum.<br>Iam iam Deo subiecta sis anima mea.<br>Ab ipso enim tibi reddita est patientia.<br>Ades mihi mea Hypomone. <i>Hy.</i> En adsum tibi<br>Non defutura. <i>Da.</i> Ades mihi, quo denuo<br>(665) Te amplectar ac deosculer. Deosculor.<br>Non est oculis lumen hoc acceptius,<br>Qu&#224;m tua mihi est amica visitatio.<br>Posthac enim vultus mei haud te praeside in<br>Diversa mutabuntur (heu dolor) ut prius.<br>(670) Nam cor meum deo paratum, cor meum<br>Paratum ad adversa, & paratum ad prospera,<br>Paratum ad omnia. Si offerat regni mihi<br>Sceptrum, paratum cor meum. Sique inferat<br>Fugam aut periculum, paratum cor meum<br>(675) Patientem ubique & mansuetum invenerit.<br>Mane itaque mecum domina, nec me deseras.<br><i>Hy.</i> Non deseram te amice David dum canes,<br>David memento domine, & illius omnis in<br>Angore mansuetudinis. Non deseram<br>(680) Donec cecineris. In chorum luctum meum<br>Vertis mihi, nam conscidisti sordidum<br>Saccum meum, & circumdedisti gaudio.<br>Per me Deus te restituet in pristinum<br>Regni decus cum honore & ampla gloria.<br><i>Gr.</i> (685) Sic nos decebit amico adesse, & in omnibus<br>[<a href = "Facsimiles/MacropediusHypomone1554/source/MacropediusHypomone1554p34.html" target = "new">fol. l1v</a>]<br>Angustiis fovere eum solatio.<br>Alios tamen prius levandos censeo.<br><br><hr><br><table border = 0 cellpadding = 1><tr><td width = 333 align = center><h4>ACTUS secundi. SCAENA septima.<font color = "#BBBBBB">*</font><br><i>Helias cum suis.&#160; &#160; Hypomone.&#160; &#160; Graphe.</i></h4></td></tr></table><font size = +3>N</font>E queso praeterite me atque hos exsules.<br><i>Hy.</i> Dic qui vir es tu, quive caeteri viri?<br><i>He.</i> (690) Ego Helias propheta sum, hi vates quoque.<br><i>Gra.</i> Tun&#146; ille qui zelatus es hac pro domo<br>Incredula cervicis & durissimae?<br><i>He.</i> Zelatus, at modo caput quaerunt meum<br>Ut auferant. <i>Hy.</i> Qui? quave de causa? <i>He.</i> Audies.<br>(695) Cum persequente Iezabele cum impio<br>Viro Achaabo rege passim omnes pios,<br>Ego in abditis hos specubus abderem atque aqua<br>Et pane pascerem, fugere coactus a<br>Corvisque & a muliere vidua & paupere<br>(700) Exsul nutritus sum. Deinde cum impios<br>Vates Baal omnes Dei zelo incitus<br>Gladio cecidissem, nefanda Iezabel<br>Iuravit in caput meum & necem meam.<br>Proinde mors mihi atque vita melior est:<br>(705) Nisi fugero, latro imminet; si fugero,<br>Fame peribo in hac eremo sqallida.<br><i>Gr.</i> Si tu scias Helia Deo qu&#224;am charus es,<br>Non tam fores animo pusillo, nec tibi<br>Mortem magis modo atque vitam diligas.<br>[<a href = "Facsimiles/MacropediusHypomone1554/source/MacropediusHypomone1554p35.html" target = "new">fol. l2r</a>]<br>(710) Si manseris, credasne eum defendere<br>Te posse ab hostibus tuis, velut hactenus?<br>Si fugeris, an non valet te panibus<br>In solitudine pascere, velut hactenus?<br>Sis ergo forti animo Helia, neque te sinas<br>(715) Ab impiis superarier. Nam in proximo est<br>Ut a Deo veharis alta ad aethera.<br>Fuge interim nil haesitans. Te nutriet<br>Dei angelus per solitudinem inviam.<br>Neque vos prophetae residui timete eos<br>(720) Quorum potestas instar utris turgidi est.<br>Eos brevi videbitis velut lutum<br>Ab omnibus calcarier. Patientiae<br>Commendo vos, cui non secus qu&#224;m parvuli<br>Matri suae, per omnia acquiescite.<br><i>He.</i> (725) O si liceret iugiter tua frui o<br>Nostra Hypomone praesentia & solatio.<br><i>Hy.</i> Licebit usque singulis volentibus.<br>Aliis locutae denuo videbimur.<br><br><hr><br><table border = 0 cellpadding = 1><tr><td width = 333 align = center><h4>CHORUS <i>ex Psalmo</i> ,122.</h4></td></tr></table>[<a href = "Facsimiles/MacropediusHypomone1554/source/MacropediusHypomone1554p36.html" target = "new">fol. l2v</a>]<br><font size = -1>[muziekbalk]</font><br><br><font size = -1>A</font>D te madentes lachrimis<br>(730) Oculos levamus exules,<br>Domine deus ter maxime,<br>Solus polo qui praesides.<br>&#160; &#160; Ut servuli aut ancillulae<br>Pendent herorum ex nutibus,<br>(735) Nostri ita oculi ad dominum Deum,<br>Nostri quoad miserebitur.<br>&#160; &#160; Miserere nostri quaesimus,<br>Miserere misericors Deus,<br>Multa repleti enim sumus<br>(740) Despectione miserrimi.<br>&#160; &#160; Repleta nostra anima est nimis<br>Irrisione divitum,<br>Superbientium quoque<br>Despectione sedula.<br><a name = "Derde"><table border = 0 cellpadding = 12><tr><td width = 408 align = center><a href ="#Vierde"><img align=bottom alt=Continue border = 0 src=https://www.let.leidenuniv.nl/Dutch/Stijl/Goudstaf.gif width=379></a></td></tr></table><table border = 0 cellpadding = 1><tr><td width = 333 align = center><h4><font size = +1>ACTUS tertii. SCAENA prima.</font><br><i>Hypomone.&#160; &#160; Graphe.&#160; &#160; Tobias.</i></h4></td></tr></table>[<a href = "Facsimiles/MacropediusHypomone1554/source/MacropediusHypomone1554p37.html" target = "new">fol. l3r</a>]<br>(745) <font size = +3>C</font>Aecos modo atque claudicantes mea Graphe<br>Solemur eia aliquantulum, ne forte & hi<br>Me negligentes reprobum in sensum ruant.<br><i>Gr.</i> Sic expedit, primum Thobith alloquar.<br>Sit Thobia tibi cum salute gaudium.<br><i>Th.</i> (750) Qu&#242;dnam mihi sit gaudium domina exuli,<br>Caeco, & carenti solis aureo lumine?<br>Et praeter haec rident me amici & proximi.<br>Insultat uxor & exprobrat, quod hactenus<br>In pauperes pius fui atque in mortuos,<br>(755) Quapropter oro Deum meum, ut me transferat<br>Miserrimum ad patres meos, quia melior<br>Mors est mihi qu&#224;m vita dura & aspera.<br><i>Gr.</i> Animaequior sis, nec vacilles Thobia,<br>Quod caecitas haec non tibi futura sit<br>(760) Opprobrio, sed sempiternae gloriae.<br>Siquidem hanc Deus tentationem in te sinit<br>Grassarier, quo posteris dentur tuae (haud<br>Secus atque Iobi) exempla sustinentiae.<br>Quia namque eras acceptus & charus Deo,<br>(765) Necesse erat probaret ut te afflictio.<br>Patientiam itaque denuo hospitio excipe,<br>Certo futurum praesciens, quod a Deo<br>In proximo illustrabere & solaberis.<br>Sed & Sara quoque virgo Raguelis filia,<br>(770) Cui nunc adest nepti nepos gnatus tuus,<br>[<a href = "Facsimiles/MacropediusHypomone1554/source/MacropediusHypomone1554p38.html" target = "new">fol. l3v</a>]<br>Post probra postque opprobria & suspiria<br>Audita tandem caelitus recreabitur.<br><i>Th.</i> Certo mihine haec adstruis? <i>Gr.</i> Certo tibi.<br>Opus est tibi sola pusillo tempore<br>(775) Patientia, per quam a Deo impetrabis haec<br>Et alia quae desiderabis plurima.<br>Accedit ipsa ultronea te; compella eam.<br><br><hr><br><table border = 0 cellpadding = 1><tr><td width = 333 align = center><h4>ACTUS tertii. SCAENA secunda.<br><i>Thobias.&#160; &#160; Hypomone.&#160; &#160; Claudus.&#160; &#160; Arthricus.&#160; &#160; Paralyticus.&#160; &#160; Graphe.</i></h4></td></tr></table><font size = +3>A</font>Desne mihi mea Hypomone? <i>Hy.</i> Tibi praesto sum.<br>Tibi & adfutura in omnibus. <i>Th.</i> Domina mea<br>(780) Te praeside aequo animo feram, quicquid Deus<br>Et quamdiu me sustinere voluerit.<br><i>Hy.</i> Et nos tibi promittimus brevi adfore<br>Aut restituta lumina, aut divinitus<br>Solatium, vos quoque alii sperabitis<br>(785) Identidem, claudi, paralytici, arthrici.<br><i>Cl.</i> Sperabimus? <i>Hy.</i> Sperabitis. <i>Ar.</i> Sperabo ego.<br>Quinetiam hoc oro, ut me sceleribus languidum<br>Hic secet & hic urat pius pater suo<br>Pro arbitrio, ut parcat futuro saeculo.<br>(790) Sed quaeso ades mihi, mea Patientia.<br><i>Hy.</i> Adero tibi reliquisque me volentibus<br>Et optimum pro me patrem inclamantibus.<br><i>Cl.</i> Mane. <i>Pa.</i> Mane. <i>Ar.</i> Mane, obsecroque Deum ut mihi<br>[<a href = "Facsimiles/MacropediusHypomone1554/source/MacropediusHypomone1554p39.html" target = "new">fol. l4r</a>]<br>Det in omnibus doloribus te praesidem.<br><i>Gr.</i> (795) Praeses tibi & tuo gregi futura erit.<br>Alios adimus haud minus miserabiles<br>Et destitutos omnium solatio.<br>Vos interim laudate dominum cantico<br>Et has graves curas levate carmine. <i>Th.</i> Hem.<br><br><hr><br><table border = 0 cellpadding = 1><tr><td width = 333 align = center><h4>CHORUS <i>versu dimetro.</i></h4></td></tr></table><font size = -1>[muziekbalken]</font><br><br>[<a href = "Facsimiles/MacropediusHypomone1554/source/MacropediusHypomone1554p40.html" target = "new">fol. l4v</a>]<br>(800) In mente fili habe Deum<br>Vitae tuae omni tempore,<br>Ne crimini consentias<br>Deive iussa negligas.<br><table border = 0 cellpadding = 1><tr><td align = center width = 171><i>Repetitio.</i></td></tr></table>Benedic deo omni tempore<br>(805) Et pete vias quo dirigat<br>Et omne consilium tuum<br>Tibi in salutem & gloriam.<br>&#160; &#160; Pauper eleemosynam tua<br>Fac capiat ex substantia.<br>(810) Ne flecte ab illo oculos tuos,<br>Ne avertat a te oculos Deus.&#160; &#160; &#160; &#160; &#160; &#160; <i>Rep. Bened.</i><br>&#160; &#160; Quantum potes miserescito.<br>Si multa habes multa eroga,<br>Si pauca habes libenter haec<br>(815) Quoque indigenti imperties. &#160; <i>Benedic.</i><br>&#160; &#160; Eleemosyna quandoquidem<br>A scelere liberat & nece,<br>Habens nec animam in extimas<br>Sinet tenebras mittier.&#160; &#160; &#160; &#160; &#160; &#160; &#160; &#160; &#160; &#160; &#160; <i>Rep. Benedic.</i><br>&#160; &#160; (820) Eleemosyna coram Deo<br>Tibi magnae erit fiduciae<br>Et omnibus opitulantibus<br>Corde integro indigentibus.<br>&#160; &#160; A fornicationibus<br>[<a href = "Facsimiles/MacropediusHypomone1554/source/MacropediusHypomone1554p41.html" target = "new">fol. l5r</a>]<br>(825) Compesce carnem iugiter,<br>Nec praeter uxorem tuam<br>Admitte feminam alteram.<br>&#160; &#160; Nec in ore nec sensu sine<br>Superbiam dominarier,<br>(830) In ipsa enim sumit suam<br>Perditio quaeque originem.<br>&#160; &#160; Merces laboris non apud<br>Te maneat, at cuilibet<br>Qui te labore iuverit<br>(835) Statim repende salarium.<br>&#160; &#160; Quod oderis tibi ab altero<br>Fieri, alteri ne feceris.<br>Panem famenti porrige<br>Et veste nudos contege.<br>&#160; &#160; (840) In omnibus tibi consule,<br>Catos virosque consule,<br>Ne tibi sit ebrietas comes<br>Convescitor nec improbis.&#160; &#160; &#160; &#160; &#160; &#160; &#160; &#160; <i>Bened. &c.</i><br><a name = "Vierde"><table border = 0 cellpadding = 12><tr><td width = 408 align = center><a href ="#Vijfde"><img align=bottom alt=Continue border = 0 src=https://www.let.leidenuniv.nl/Dutch/Stijl/Goudstaf.gif width=379></a></td></tr></table><table border = 0 cellpadding = 1><tr><td width = 333 align = center><h4><font size = +1>ACTUS quarti. SCAENA prima.</font><br><i>Graphe.&#160; &#160; Hypomone.&#160; &#160; Filii prophetarum 2.&#160; &#160; Penichrus.</i> [<i>Hani, Hebion.</i>]</h4></td></tr></table><font size = +3>I</font>N hoc tugurio nil quidem nisi pauperes,<br>(845) Inopes, pupillos, orphanos video soror.<br>Praeterque amaras lachrimas nil audio.<br>[<a href = "Facsimiles/MacropediusHypomone1554/source/MacropediusHypomone1554p42.html" target = "new">fol. l5v</a>]<br>Loquamur his, solemur atque paululum.<br><i>Hy.</i> Latent prophetarum hic meique filii<br>Charissimi, & pueri tui scholastici.<br>(850) Quos recreare gestio solatio. Heus<br>Quid filii charissimi lachrimamini?<br><i>Ha.</i> Heu domina filii prophetarum sumus,<br>Hani & Hebion, (numerusque noster magnus est)<br>Ignobiles, miseri atque abominabiles,<br>(855) Et omnium quibus est opus rerum indigi.<br>At nullus est mortalium, qui nos fovet<br>Solatio, aut opibus suis nos adiuvat.<br>Angustus est locus ut vides mater mea<br>Nostraque sunt aedes ruinosae heu dolor<br>(860) Lapsum minantes indies, nec ligna sunt<br>Nobis, quibus suffulciamus labiles.<br>Et quod magis, si fulciamus hanc casam, haud<br>Subsistet, at collapsa nos semel opprimet.<br>Hinc mihi genae madent amaris lachrimis.<br>(865) Nec quispiam est mortalium qui condolet,<br>Vel qui adhibet his maeroribus solatium.<br><i>Heb.</i> Ego quoque pari ratione domina lachrimor.<br>Sed maxime ob rerum omnium penuriam.<br>Frumentum, olinum, butyrum, cum caseo,<br>(870) Et cuncta quae necessa nobis, cara sunt.<br>Carique libri quos novos prioribus<br>Vetitis redimere cogimur, nec quispiam<br>[<a href = "Facsimiles/MacropediusHypomone1554/source/MacropediusHypomone1554p43.html" target = "new">fol. l6r</a>]<br>Heu nostrae inopiae subvenit, nisi quod novos<br>Vir attulit panes modo hordeaceos<br>(875) Viginti Helizeo, atque palatas pauculas.<br>Sed quanta sunt haec obsecro ad tantum gregem?<br>Holusculumque quod in agris & vineis<br>Collegimus, concidimusque & coximus,<br>Non modo carens condimine insipidum putret,<br>(880) Verum etiam amaritudine ipsa amarius<br>Haud aliter atque absinthium aut colocynthis est.<br>Vestes vides & lectulos, quibus patet<br>Nos esse ter miserrimos. Haec domina sunt<br>Quae flere nos nostrosque cogunt iugiter.<br><br><hr><br><table border = 0 cellpadding = 1><tr><td width = 333 align = center><h4>ACTUS quarti. SCAENA secunda.<br><i>Hypomone.&#160; &#160; Penichros.</i></h4></td></tr></table>(885) <font size = +3>C</font>Ur tu, puer, sic lachrimas? Cur caeteri?<br><i>Pe.</i> Heu domina pauperes sumus, & omnes fere<br>Incommodo pari laboramus, nec est<br>Qui nostrae inopiae subvenit ter maximae.<br>Aegri sumus, scabri sumus, miseri sumus,<br>(890) Sitimus, esurimus & malis tabescimus.<br>Et praeter haec, si pro virili litteris<br>Humanioribus studere nitimur,<br>Desunt libri, desunt lucernae, ad haec focus,<br>Calami, &#956;&#941;&#955;&#945;&#957;, papyrus atque huiusmodi,<br>(895) Quibus absque nostro munere haud perfungimur.<br>[<a href = "Facsimiles/MacropediusHypomone1554/source/MacropediusHypomone1554p44.html" target = "new">fol. l6v</a>]<br>Accedit huc nostrae quod aedes seu casae<br>Tamqu&#224;m ruinae proximae nostrum omnium<br>Palam minantur vertici. Paries lacer,<br>Cariosa tigna, tecta perstillantia,<br>(900) Casum sibi & nobis minantur exitium.<br>Ad me quod attinet, licet fruar parentibus<br>Iro tamen pauperior est pater meus,<br>Ipse quoque infortunio infoelicior,<br>Neque nisi cum sudore sanguinem suum<br>(905) Miserrimus mihi porrigit. Domina mea<br>Causam tenes quare fleamus singuli.<br>Aliquam tamen nobis ferunt spem profore<br>(Fortuna si in &#954;&#955;&#951;&#961;&#959;&#948;&#959;&#963;&#8055;&#945; nobis data<br>Arriserit) sed languidum est solatium.<br><br><hr><br><table border = 0 cellpadding = 1><tr><td width = 333 align = center><h4>ACTUS quarti. SCAENA tertia.<br><i>Gymnicus.&#160; &#160; Psoraleus.&#160; &#160; Orphanus.&#160; &#160; Hypomone.</i>&#160; &#160; [<i>Penichrus.&#160; &#160; Graphe.</i>]</h4></td></tr></table>(910) <font size = +3>H</font>Eu domina me contristat haec vestis mea,<br>Tam lacera ut artus corporis non contegat.<br>Indusium mihi putridum est, trita diplois,<br>Cum subligaculo quoque tibialia<br>Tam vilia, ut teruncio non veneant.<br>(915) Hi calci hicque pileus sunt ut vides.<br>Et inter haec, nec mihi pater materve, nec<br>(Licent queant) avunculi aliquid porrigunt.<br>Hinc lachrimae mihi, & hinc mea suspiria.<br>[<a href = "Facsimiles/MacropediusHypomone1554/source/MacropediusHypomone1554p45.html" target = "new">fol. l7r</a>]<br><i>Pso.</i> Aliquantulo vestis quidem est mea melior.<br>(920) Verum quod ipsa tegitur hoc corpusculum<br>Non aliter ac ovis scabra impetigine<br>Corrumpitur. Qui quoque me edunt non dormiunt.<br>Et inter haec longe a solo natalium<br>Positus miser, non habeo qui mihi porrigat<br>(925) Manum, ut linat vel pure mundet hulcera.<br>Maior calamitas haec mea est qu&#224;m perferam.<br><i>Or.</i> Et me calamitas haud magis tolerabilis<br>Fames premit, sitim taceo sedandam aqua,<br>Paulove meliore ptisana. Sed oluscula<br>(930) Tam amara vel tam insipida sunt mater mea<br>(Decocta nempe ex agria colocynthide)<br>Ut mortem in olla clamitemus flebiles.<br>O si mihi quandoque panis crustulam<br>Liceat vorare, qu&#224;m subin molossicis<br>(935) Video obiici, manus ovans comploderem.<br>Cum butyrum pani additur, luxum puto.<br>Et inter haec neque mihi parens, neque proximus,<br>Neque tutor est, qui porrigat vel bucceam.*<br>Nihilominusque litteris incumbimus,<br>(940) Quotquot sub his tectis caducis degimus.<br><i>Hy.</i> O filii (maternus affectus loqui<br>Me sic iubet) charissimi, confidite,<br>Nec frangat haec (gravis licet) vos calamitas.<br>Si singuli me admittitis, divinum (& hoc<br>[<a href = "Facsimiles/MacropediusHypomone1554/source/MacropediusHypomone1554p46.html" target = "new">fol. l7v</a>]<br>(945) Brevi) adfuturum singulis solatium<br>Promittimus. <i>Pe.</i> <i>Gym.</i> Te admittimus. <i>Pso.</i> <i>Orp.</i> Te admittimus.<br><i>Hy.</i> Ades Graphe, eructes ut his pueris tuis<br>Scholasticis verbum bonum solatii<br>Dixi tuis, quod litteris nunc dediti<br>(950) Tandem ad sacras (ut spero) scripturas suam<br>Non segniter operam locabunt plurimi.<br><i>Pso.</i> Locabimus non segniter. <i>Gra.</i> Non segniter.<br><i>Hy.</i> Confidite igitur & Graphes intendite<br>Sermonibus. Valete, filii mei.<br><br><hr><br><table border = 0 cellpadding = 1><tr><td width = 333 align = center><h4>ACTUS quarti. SCAENA quarta.<br><i>Graphe.&#160; &#160; Grex.&#160; &#160; Hypomone.</i></h4></td></tr></table>(955) <font size = +3>A</font>Dsum Graphe tibi destinatis filiis,<br>Pueris quoque dicatis mihi scholasticis.<br>Pueri mei, mea aemulantes munera<br>Ne taedeat vos istius vitae, inopiae,<br>Fami, scabiei & nuditati obnoxiae,<br>(960) Qu&#242;d pauperes constet Deo acceptissimos.<br>Nudumne fecit ipse Adamum ab initio?<br>Nascentibusque sponte pavit fructibus?<br>Ut indicaret omnium rerum sibi<br>Luxum placere neutiquam, sed in omnibus<br>(965) Quae condidit hominum usui moderamina,<br>Suos prophetas pauperes esse voluit,<br>Inopesque ubique laude digna extollere.<br>[<a href = "Facsimiles/MacropediusHypomone1554/source/MacropediusHypomone1554p47.html" target = "new">fol. l8r</a>]<br>Quin&#146; ipse filius Dei mortalibus<br>Cum dives esset factus est pauperrimus,<br>(970) Et omnium rerum indigus, quo traderet<br>Frugalitatem posteris imitabilem.<br>Hinc pauper ipse quo salutis erigat<br>Scholam, mathetas pauperes (apostolos)<br>Delegit atque eos beatos protulit,<br>(975) Qu&#242;d certo eorum regna sint caelestia.<br>His modo prophetarum excitati filii,<br>His excitati pauperes & orphani,<br>Humana quis praesidia desunt, spiritum<br>Resumite, ut certi quod inter filios<br>(980) Summi patris pars vestra sit & hereditas<br>Quoque vestra sit, modo adsit haec, quae neutiquam<br>Peribit in finem, Hypomone aut Patientia:<br>Quae in omnibus vobis doloribus aderit,<br>Et in necessitatibus vos proteget,<br>(985) In tristibus nec subtrahet solatium.<br>Per eam Deus vobis necesse quicquid est,<br>Daturus est in copia, aut certe dabit<br>Quo vestra sit contenta sufferentia.<br>Nec haesitate quin brevi vobis Deus<br>(990) Per &#954;&#955;&#951;&#961;&#959;&#948;&#959;&#963;&#8055;&#945;&#957; adferet solatium,<br>Mittetve in ollam Helizeus farinulam.<br>Qua prius amara iudicetis dulcia.<br><i>Pe.</i> Adesto. <i>Gy.</i> adesto. <i>Ps.</i> adesto. <i>Or.</i> Ades, patientia,<br>[<a href = "Facsimiles/MacropediusHypomone1554/source/MacropediusHypomone1554p48.html" target = "new">fol. l8v</a>]<br>Qua praesidente sumus parati ad omnia<br>(995) Mala aequanimiter sustinenda. <i>Gr.</i> Ades soror.<br><i>Hy.</i> Quia filii me admittitis, ego neutiquam<br>Vos deseram; prius tamen redeundum erit<br>Ad eos, quibus nos adfuturos diximus.<br>Vos interim sedete tantisper alacres,<br>(1000) Dum nos reversas denuo videbitis.<br><i>Pe.</i> Valete, dum redibitis morabimur.<br>Et ut poterimus interim cantabimus.<br><br><hr><br><table border = 0 cellpadding = 1><tr><td width = 222 align = center><h4>CHORUS.<br><i>Ex Psalmo Davidis</i> .9.</h4></td></tr></table><font size = -1>[muziekbalken]</font><br><br><font size = +3>C</font>Urae Deus tibi est inops,<br>Adiutor eris & orphano.<br>&#160; &#160; (1005) Franges scelesti brachium,<br>Quoad scelus deprenderis.<br>[<a href = "Facsimiles/MacropediusHypomone1554/source/MacropediusHypomone1554p49.html" target = "new">fol. m1r</a>]<br>&#160; &#160; Regnat Deus per saecula<br>Gentes peribunt e solo.<br>&#160; &#160; Nam pauperum vota audiit<br>(1010) Et corda eorum diriget,<br>&#160; &#160; Ut opprimentes puniat,<br>Ne se audeant extollere.<br><a name = "Vijfde"><table border = 0 cellpadding = 12><tr><td width = 408 align = center><a href ="#Einde"><img align=bottom alt=Continue border = 0 src=https://www.let.leidenuniv.nl/Dutch/Stijl/Goudstaf.gif width=379></a></td></tr></table><table border = 0 cellpadding = 1><tr><td width = 333 align = center><h4><font size = +1>ACTUS quinti. SCAENA prima.</font><br><i>Hypomone.&#160; &#160; Graphe.&#160; &#160; Iobus.</i></h4></td></tr></table><font size = +3>P</font>Rimum omnium hic Iobum invisimus,<br>Aliquantulumque recreatum liquimus.<br>(1015) Videamus ut modo se gerat vir optimus.<br><i>Gr.</i> Videamus. En ultro feret sese obvium.<br>Laetus foras egreditur, & cute nitida.<br><i>Iob.</i> Salvete dominae, queis meam debeo fidem,<br>Constantiam, tolerantiam, & solatium.<br><i>Hy.</i> (1020) Ut est, Iobe? Ut sese habent modo res tuae?<br>Meliuscule? <i>Iob.</i> Longe optime domina mea<br>Longe optime, qu&#242;d omnium dominus Deus<br>Malorum & aegritudinum obliviscier<br>Me voluit & bonis fruisci pristinis.<br>(1025) Foecunda coniunx, foetae oves armentaque,<br>Amici amant me, & largiuntur munera.<br>Dominus mihi restituit (ut praedixera)<br>Domina Graphe omnia duplicia pro perditis.<br>Benedictum in aevum nomen illius siet.<br>[<a href = "Facsimiles/MacropediusHypomone1554/source/MacropediusHypomone1554p50.html" target = "new">fol. m1v</a>]<br>(1030) Et Lazarus iam mortuus per angelos<br>Subvectus, in sinu quiescit Abrahae.<br><i>Hy.</i> Tibi gratulamur plurimum, & vitae tuae<br>Reliquum tibi nos comprecamur prosperum.<br><i>Iob.</i> Faxit Deus, me neutra quaeso deserat.<font color = "#BBBBBB">*</font><br><i>Gr.</i> (1035) Non deseremus fidito, revertimur.<br>Ubi Thobian, Davida & inopes vidimus.<br><br><hr><br><table border = 0 cellpadding = 1><tr><td width = 333 align = center><h4>ACTUS quinti. SCAENA secumda.<br><i>Hypomone.&#160; &#160; Graphe.&#160; &#160; David.</i></h4></td></tr></table><font size = +3>E</font>N gloria, qui nuper erat inglorius,<br>Et honore comptus regio rex Israhel<br>David fit obvius; audiamus quo modo<br>(1040) Affectus est animo. <i>Gr.</i> Audiamus; nos petit.<br><i>Da.</i> Ago gratias utrique vestrum maximas<br>Dominae meae, quae solae in adversis mihi<br>Solacio fuistis atque praesidio.<br><i>Hy.</i> Ubi Helias? <i>Da.</i> Subvectus est ad aethera<br>(1045) In igneo curru atque equos per igneos.<br><i>Hy.</i> Ut sese habent nunc res tuae fili Isai?<br><i>Da.</i> Feliciter, iuxtaque multitudinem<br>Doloris atque angustiae cordis mei<br>Vestrae paracleses meum divinitus<br>(1050) Iam recrearunt spiritum atque animum meum.<br>Nam hostis meus qui persecutust&#146; hactenus<br>Animam meam, non aliter atque mortuum<br>[<a href = "Facsimiles/MacropediusHypomone1554/source/MacropediusHypomone1554p51.html" target = "new">fol. m2r</a>]<br>Me collocavit in tenebricosis locis,<br>Et anxiatus est meus in me spiritus.<br>(1055) At conscidit nunc sordidum saccum meum<br>Deus, atque me circundedit iam gaudio.<br>Clamavi enim ad ter maximum Deum meum:<br>&#160; &#160; &#917;&#8016;&#949;&#961;&#947;&#941;&#964;&#951;&#957; mihique semper beneficum.<br>Qui celitus vos misit ad solatium,<br>&#160; &#160; (1060) Rapuitque conculcantium ex opprobrio,<br>Misitque misericordiam verax suam,<br>&#160; &#160; Et eruit animam meam ex leonibus.<br>Congratulamini mihi igitur, & meo<br>Posthac adeste obsecro contubernio.<br><i>Gr.</i> (1065) Aderimus, haud te deseremus, fidito.<br>Nihilominus tamen alios solabimur.<br><i>Hy.</i> En qui prius cecutiebat Thobias<br>Clare videns cum filio fit obvius.<br><br><hr><br><table border = 0 cellpadding = 1><tr><td width = 333 align = center><h4>ACTUS quinti. SCAENA tertia.<br><i>Thobias cum filio.&#160; &#160; Hypomone.&#160; &#160; Graphe.</i></h4></td></tr></table><font size = +3>V</font>Ideone fili nostram Hypomenen & Graphen?<br>(1070) <i>Fi.</i> Vides pater; nos convenire gestiunt.<br><i>Th.</i> O si queam quae digna sunt rependere,<br>Et me libens & omnia mea impenderem.<br><i>Hy.</i> Quis Thobia tibi modo animus est? Num adhuc<br>Pusillus, ut nuperrime? <i>Th.</i> Minime<br>(1075) Domina mea, modo fortis & robustus est.<br>[<a href = "Facsimiles/MacropediusHypomone1554/source/MacropediusHypomone1554p52.html" target = "new">fol. m2v</a>]<br>Nam qui abstulit mihi lumina, is mihi reddidit,<br>Per angelum Deus meus. <i>Hy.</i> Qui id accidit?<br><i>Th.</i> Cum morte iam me finiendum crederem,<br>Nihilominusque caecitatem (ut monueras)<br>(1080) Aequanimiter ferrem, piissimus Deus<br>Iussit suum per angelum fel illini<br>Oculis meis. Illevit hic gnatus meus<br>Et video, laetus restituto lumine.<br>Expertus itaque praedico qu&#224;m sit Deo<br>(1085) Accepta sufferentia. <i>Gr.</i> Quid caeteri<br>Caeci atque claudi? num valent? <i>Th.</i> Pulcherrime,<br>Omnes enim vel integro sunt corpore,<br>Vel multo habent animum modo integerrimum<br>Et obsecrant te Hypomona, ne se deseras<br>(1090) Semperque sit divina tibi Graphe comes.<br><i>Hy.</i> Non deseram, & semper Graphe comitabitur.<br>Sed haec puella quae tui lateri applicat<br>Se filii, quaenam est? vel unde tibi comes?<br>Loquatur ipsa, seu loquatur filius,<br>(1095) Cui copulata nuper est connubio.<br>Tantisper ego secessero. <sup>___________</sup><br><br><hr><br><table border = 0 cellpadding = 1><tr><td width = 333 align = center><h4>ACTUS quinti. SCAENA quarta.<br>Hypomone.&#160; &#160; Filius.&#160; &#160; Sara.&#160; &#160; Graphe.</h4></td></tr></table><sup>______________________</sup> <font size = +3>T</font>Un&#146; filius<br>Es huius optimi viri? <i>Fi.</i> Sum filius,<br>[<a href = "Facsimiles/MacropediusHypomone1554/source/MacropediusHypomone1554p53.html" target = "new">fol. m3r</a>]<br>Veneranda domina, & haec puella uxor meast&#146;.<br><i>Hy.</i> Cedat saluti. At unde pauper divitem<br>(1100) (Ut forma & habitus indicat) sortitus es?<br><i>Fi.</i> Nos pauperem vitam quidem hactenus egimus,<br>Verum Deus tandem inopiam patris mei &<br>Patientiam respexit, & cum eo simul<br>Istanc puellam cum parentibus suis<br>(1105) Solatus est. <i>Hy.</i> Dic quo modo? <i>Fi.</i> Loquatur haec;<br>Recenseat modum pariter & ordinem<br>Quo gesta res, qu&#242;d cuncta me perfectius<br>Non sine dolore didicerit & experta sit.<br><i>Hy.</i> Dic sine rubore puella quo modo Deus<br>(1110) Stabiliit inter vos sacras has nuptias.<br><i>Sar.</i> Dicam tibi domina mea haud sine gemitu.<br>Ego Sara sum (ut novit Graphe) viri Deum<br>Timentis ipsa Raguelis filia,<br>Quae in urbe Medorum Rages septem viris<br>(1115) Sociata coniugio fui infeliciter,<br>Qu&#242;d eos Satan vel Asmodeus ut improbos<br>Et impudicos nocte prima occiderit,<br>Ne virgini non virgo ephebo nuberem.<br>Tandem Deus me post amaras lachrimas<br>(1120) Post improperia & exprobrantium mihi<br>Domesticorum & exterorum opprobria,<br>Cum iam Deum supplex rogarem, ut vinculo<br>Improperii me absolveret, seu de super<br>[<a href = "Facsimiles/MacropediusHypomone1554/source/MacropediusHypomone1554p54.html" target = "new">fol. m3v</a>]<br>Terram eriperet, & ad inferos deduceret,<br>(1125) Miseratus est, miseramque consolatus est.<br>Et hunc virum mihi per angelum suum<br>Adduxit ad vitae meae solatium.<br>Nam diabolo longe propulso nos duos<br>Iunxit pudico atque stabili connubio.<br>(1130) Lumenque sublatum patri restituit, &<br>Post inopiam ac post lachrimas secuta sunt<br>Deo propitio opes & exsultatio.<br>Nostrisque summum gaudium parentibus.<br><i>Hy.</i> Tibi gratulamur & tuis mea filia<br>(1135) Super Dei tam praestito amplo munere.<br>Teque admonemus insuper, ut in omnibus<br>Vitae huius ambiguis memineris casibus<br>Tolerantiam tibi fore necessariam.<br><i>Sar.</i> Meminero, mater, sedulo dum vixero.<br><i>Gr.</i> (1140) Memineris (inquam) qu&#242;d licet iucunda sit<br>Haec coniugalis societas, annexam habet<br>Carnis tamen pressuram & amaritudinem.<br>Quod in dolore liberos paritura sis<br>Magnaque sollicitudine nutritura sis.<br>(1145) Cum liberis dolebis ipsa dolentibus,<br>Cum flentibus lachrimabere, & cum errantibus<br>Quasi parturires denuo torqueberis,<br>Et commori morientibus videberis.<br>Quapropter opus erit tibi hac patientia,<br>[<a href = "Facsimiles/MacropediusHypomone1554/source/MacropediusHypomone1554p55.html" target = "new">fol. m4r</a>]<br>(1150) Qua praepares animam tuam &#960;&#949;&#953;&#961;&#8049;&#963;&#956;&#945;&#964;&#953;.<br><i>Sar.</i> Acerba sunt quae mihi futura nuncias<br>Domina Graphe, sed quae a Deo ordinata sunt,<br>Mihi ut aliis aequa ferenda mente sunt.<br><i>Gr.</i> Recte sapis, solabiturque te angelus,<br>(1155) Qui Thobiae indicavit acceptos Deo<br>&#928;&#949;&#953;&#961;&#8049;&#963;&#956;&#945;&#963;&#953; necessario probarier.<br>Nam quemadmodum vasa figuli fornax probat,<br>Sic & pios tentatio & tribulatio.<br>Verum timentibus Deum haud oberunt mala,<br>(1160) Quod eos Deus servabit in &#960;&#949;&#953;&#961;&#8049;&#963;&#956;&#945;&#963;&#953;<br>Et liberabit a malis prementibus.<br><i>Sar.</i> Laudandus est adiutor in malis Deus,<br>Qui neutiquam sese timentes deserit.<br>Ne vos quoque hinc nos deseratis, obsecro.<br><i>Hy.</i> (1165) Non deseremus sicubi praesentia<br>Nostra indigebitis. Pater valeat senex,<br>Valete vos quoque, memores Patientiae.<br>Ad pauperes iam transeundum parvulos.<br><i>Fi.</i> Memores futuri magnam habemus gratiam.<br><br><hr><br><table border = 0 cellpadding = 1><tr><td width = 333 align = center><h4>ACTUS quinti. SCAENA quinta.<br><i>Pauperes</i> 4.&#160; &#160; <i>Hypomone.&#160; &#160; Graphe.</i><br>[<i>Penichrus cum Filiis prophetarum.</i>]<br><br>CANTIUNCULA.<br><i>Iambico dimetro.</i></h4></td></tr></table>[<a href = "Facsimiles/MacropediusHypomone1554/source/MacropediusHypomone1554p56.html" target = "new">fol. m4v</a>]<br><font size = -1>[muziekbalken]</font><br><br>(1170) <font size = +3>I</font>Am gratulemur pauperes<br>Hypomona mater nostra adest<br>Per quam Deo placebimus<br>Et dura sustinebimus<br>Et in omnibus servabimus patientiam.<br>[<a href = "Facsimiles/MacropediusHypomone1554/source/MacropediusHypomone1554p57.html" target = "new">fol. m5r</a>]<br><i>Hy.</i> (1175) Quid audio. <i>Gr.</i> Sibi gratulantur pauperes.<br><i>Pau.</i> Si nos premat fames, sitis<br>Aut quaelibet penuria,<br>Per hanc Deo plac[ebimus<br>Et dura sustinebimus].<br>(1180) Et in omnibus servabimus patientiam.<br>[<i>Repetitio.</i>]<br><i>Hy.</i> Servate filii in omnibus patientiam.<br><i>Pau.</i> Scrabredo si nos inquinet,<br>Aut nuditas nos urgeat,<br>Per hanc Deo [placebimus<br>(1185) Et dura sustinebimus<br>Et in omnibus servabimus patientiam.]<br>[<i>Repetitio.</i>]<br><i>Gr.</i> Servate pueri in omnibus patientiam.<br><i>Pau.</i> Si corpori subucula<br>Stratusve desit mollior,<br>(1190) Per hanc Deo pla[cebimus<br>Et dura sustinebimus<br>Et in omnibus servabimus patientiam.]<br><i>Hy.</i> Sic sustinete & abstinete filii.<br>Nunc alloquendi tempus est. <i>Gr.</i> Nunc tempus est.<br><i>Hy.</i> (1195) Heus filii solito quid est quod laetius<br>Nunc canitis? An fortuna nunc hilarior est?<br><i>Pen.</i> Fortuna nobiscum nihil commune habet,<br>Sed vos videntes alacriores reddimur.<br>Per vestram enim exhortationem nuperam<br>(1200) Quosdam Deus nostrum levavit inopia,<br>Quosdam (licet nondum levarit) hac tamen<br>Fiducia donavit ob tolerantiam, ut<br>Mala sponte obire non gravemur pluria,<br>Certo scientes quod Deus fidentibus<br>(1205) Sibi neutiquam in merore defuturus est.<br>Quin & propheta ollae farinulam indidit,<br>[<a href = "Facsimiles/MacropediusHypomone1554/source/MacropediusHypomone1554p58.html" target = "new">fol. m5v</a>]<br>Qua dudum amara quaeque iam sunt dulcia.<br>Speramus & pios per hanc &#954;&#955;&#951;&#961;&#959;&#948;&#959;&#963;&#8055;&#945;&#957;<br>Nostrae inopiae auxilio fore & solatio.<br>(1210) Hinc corda nostra sunt repleta gaudio,<br>Laudisque cantica nostro in ore personant.<br><i>Hy.</i> Sic filii, sic vos decet tolerantia<br>Dei patris solatium morarier.<br><i>Gr.</i> Mens vestra sic pueri Deo subiecta sit<br>(1215) Ab ipso enim procedit haec patientia.<br>In seque sperantes pater non deseret.<br><i>Or.</i> Non deseret? <i>Gr.</i> Non deseret, nec eos quoque<br>Quoscumque dira sustinentes viderit,<br>Privabit unquam congruo solatio.<br>(1220) Quocirca ad unum singuli patientiam<br>Veneramini, amplexamini, osculamini.<br>Adsint deinde quotquot ante invisimus,<br>Ut simul in unum dis inopsque Deo canant.<br><i>Pe.</i> Adeste &#955;&#949;&#960;&#961;&#959;&#8055; & exsules, caeci, greges<br>(1225) Quoque pauperum, laeti canamus canticum.<br><br><hr><br><table border = 0 cellpadding = 1><tr><td width = 333 align = center><h4>CHORUS. <i>Ex Psalmo</i> 41.<br><i>Iambico dimetro.</i></h4></td></tr></table><font size = -1>[muziekbalk]</font><br>[<a href = "Facsimiles/MacropediusHypomone1554/source/MacropediusHypomone1554p59.html" target = "new">fol. m6r</a>]<br><font size = -1>[muziekbalken]</font><br><font size = +3>B</font>Eatus is qui intelligit<br>Et super egenum & pauperem.<br>Nam dominus in die mala<br>Hunc liberabit pauperem.<br><table border = 0 cellpadding = 2><tr><td width = 444><font size = -1>[<i>Repetitio.</i>]<br>(1230) Nam dominus in die mala<br>Hunc liberabit pauperem.</font></td></tr></table>&#160; &#160; Servabit hunc vitae Deus,<br>Beabit in terra quoque,<br>Nec tradet in manus truces<br>(1235) Animam paventis hostium.<br><table border = 0 cellpadding = 2><tr><td width = 444><font size = -1>[<i>Repetitio.</i>]</font></td></tr></table>&#160; &#160; Morituro opemque conferet<br>In lectulo aegritudinis,<br>Quo suaviusque dormiat,<br>Versabit aegri lectulum.<br><table border = 0 cellpadding = 2><tr><td width = 444><font size = -1>[<i>Repetitio.</i>]</font></td></tr></table>&#160; &#160; (1240) Ego dixeram, domine Deus,<br>Te misereat animae meae.<br>Obsecro sana animam meam<br>Quod te graviter offenderim.<br><table border = 0 cellpadding = 2><tr><td width = 444><font size = -1>[<i>Repetitio.</i>]</font></td></tr></table><br><hr><br>[<a href = "Facsimiles/MacropediusHypomone1554/source/MacropediusHypomone1554p60.html" target = "new">fol. m6v</a>]<br><br><table border = 0 cellpadding = 1><tr><td width = 333 align = center><h4>GREX <i>per Epilogum.</i></h4></td></tr></table><font size = +3>E</font>Xhibita vobis est Iobi & omnium<br>(1245) Languentium, exsulantium, caecorum, ad haec<br>Scholasticorum pauperum patientia &<br>Solatium. Iam si placuimus, plaudite.<br><br><table border = 0 cellpadding = 1><tr><td align = center width = 334><i>Finis Hypomones.</i></td></tr></table><br><hr><br>[<a href = "Facsimiles/MacropediusHypomone1554/source/MacropediusHypomone1554p61.html" target = "new">fol. m7r</a>]<br><br><table border = 0 cellpadding = 1><tr><td width = 444>&#182; <i>Permissum atque concessum est Harmanno Borculoo typographo Ultraiectino, ex Caesareae Maiestatis privilegio, Comediam hanc Hypomonen Georgii Macropedii suis typis excudere, atque nemo ausit aut curet alibi excudere ad quinquennium, sub poena in monimentis expressa, atque ubilibet terrarum distrahere, quemadmodum haec latius clariusque declarantur in literis eidem ab eadem Maiestate concessis. Datum Bruxellae. Anno Domini millesimo quingentesimo quinquagesimo quarto, in Maio.</i></td></tr></table><br><table border = 0 cellpadding = 1><tr><td align = right width = 384><i>De la Torre.</i></td></tr></table><br>[<a href = "Facsimiles/MacropediusHypomone1554/source/MacropediusHypomone1554p62.html" target = "new">fol. m7v</a><a href = "Facsimiles/MacropediusHypomone1554/source/MacropediusHypomone1554p63.html" target = "new">-</a><a href = "Facsimiles/MacropediusHypomone1554/source/MacropediusHypomone1554p64.html" target = "new">m8v</a>: blanco]<br><br><a name = "Einde"><table border = 0 cellpadding = 12><tr><td width = 408 align = center><a href ="index-2.html"><img align=bottom alt=Continue border = 0 src="https://www.let.leidenuniv.nl/Dutch/Stijl/Goudstaf.gif" width="379"></a></h4></td></tr></table><table border = 0 cellpadding = 1><tr><td width = 222 align = center><h4>Tekstkritiek:</h4></td></tr></table>fol. i2r nonum <i>er staat:</i> novum<br>vs. 15 Quae <i>er staat:</i> Que<br>vs. 42 invisamus <i>er staat:</i> innisamus<br>vs. 290 nuditate <i>er staat:</i> unditate<br>vs. 326 diversorium, <i>er staat:</i> diversorium.<br>vs. 351 In timore & in favilla <i>er staat:</i> In timere & in fanilla<br>vs. 409 <i>onvolledig vers</i><br>vs. 455 &#960;&#8118;&#963;&#953;&#957; &#963;&#965;&#956;&#956;&#8049;&#967;&#959;&#953;&#962;  <i>er staat:</i> &#960;&#945;&#963;&#953;&#957; &#963;&#8059;&#956;&#956;&#8049;&#967;&#959;&#953;&#962; <br>vs. 495 &#7952;&#960;&#953;&#954;&#8053;&#948;&#949;&#953;&#959;&#957; <i>er staat:</i> &#7952;&#960;&#953;&#967;&#8053;&#948;&#953;&#959;&#957;<br>v&#243;&#243;r vs. 519 quarta <i>er staat:</i> quinta (<i>ook bij de volgende scenae</i>)<br>vs. 528 Montes ne (<i>of</i> Montesve) <i>er staat:</i> Montes ve<br>vs. 548 situm <i>er staat:</i> sitit<br>vs. 619 abs <i>er staat:</i> ab,<br>vs. 653 Pares <i>er staat:</i> Panes<br>vs. 670 deo paratum, <i>er staat:</i> deo, paratum<br>vs. 908 &#954;&#955;&#951;&#961;&#959;&#948;&#959;&#963;&#8055;&#945; <i>er staat:</i> &#954;&#955;&#951;&#961;&#959;&#948;&#959;&#967;&#8055;&#945;<br>vs. 938 bucceam <i>er staat:</i> buxeam<br>vs. 1112 Sara <i>er staat:</i> sara<br>vs. 1034 me <i>er staat:</i> ne<br><br><ul><li>Macropedius <a href = "Macropedius.html">12 <i>toneelstukken</i></a><li><a href="index-2.html">Ceneton</a><li><a href="https://www.let.leidenuniv.nl/Dutch/Latijn/Heinsius.html">Heinsius-verzameling</a><li><a href="https://www.let.leidenuniv.nl/Dutch/Canonisations.html">Voorkeurenpagina Opleiding Nederlands</a></ul></body>
<!-- Mirrored from www.let.leidenuniv.nl/Dutch/Ceneton/MacropediusHypomone1554.html by HTTrack Website Copier/3.x [XR&CO'2014], Wed, 23 Apr 2025 05:56:22 GMT -->
</html>