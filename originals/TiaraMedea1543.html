<html><!-- Author: Antonius Harmsen (A.J.E.Harmsen@hum.leidenuniv.nl) --><!-- Department of Dutch Language and Literature, Leiden University --><!-- Date: 10th February 2020 - Last update: 31th April 2020 --><!-- Purpose: text edition Dutch seventeenth century play -->
<!-- Mirrored from www.let.leidenuniv.nl/Dutch/Ceneton/TiaraMedea1543.html by HTTrack Website Copier/3.x [XR&CO'2014], Wed, 23 Apr 2025 05:56:21 GMT -->
<meta name="keywords" lang="nl" content="ceneton, "><head><style type="text/css"><!-- A { text-decoration:none } --></style><title>Petreius Tiara - Medea Euripidis - 1543</title><meta name="robots" content="index, follow"></head><body background bgcolor="#B3B3B3" leftmargin="50"><a href = "https://www.let.leidenuniv.nl/Dutch/Canonisations.html"><img align=bottom border=0 src="https://www.let.leidenuniv.nl/Dutch/Stijl/Dutch.gif" width="479"></a><br><br><table border = 0><tr><td width = 444>Petreius Tiara: <i>Medea Euripidis.</i> Utrecht, 1543.<br>Uitgegeven door dr. A.J.E. Harmsen, Universiteit Leiden.<br><a href = "LijstCeneton.html#088220">Ceneton088220</a> &#151; <a href = "https://books.google.nl/books?id=BxDOVFcaRcwC&amp;printsec=frontcover&amp;hl=nl&amp;source=gbs_ge_summary_r&amp;cad=0#v=onepage&q&f=false" target = "new">Tresoar Wb 105</a><br>In deze vitgave zijn evidente zetfouten gecorrigeerd en gemarkeerd met een asterisk. De code [E n] geeft het versnummer bij Euripides aan.</td></tr></table><a name = "Begin"><table border = 0 cellpadding = 12><tr><td width = 408 align = center><a href ="#Eerste"><img align=bottom alt=Continue border = 0 src=https://www.let.leidenuniv.nl/Dutch/Stijl/Goudstaf.gif width=379 height=17></a></td></tr></table>[fol. A1r-A1v: blanco]<br>[fol. A2r]<br><br><table border = 0 cellpadding = 1><tr><td width = 333 align = center><h4><font size = +3>MEDEA</font><br><font size = +2>EURIPIDIS</font><br>PETREIO TIA-<br><font size = +1>RA FRISIO</font><br><i>interprete.</i></h4>[Vignet: &#8003;&#957; &#964;&#961;&#972;&#960;&#959;&#957; &#7952;&#960;&#953;&#960;&#959;&#952;&#949;&#8150; &#7969; &#7956;&#955;&#945;&#966;&#959;&#962;<br>&#7952;&#960;&#8054; &#964;&#8048;&#962; &#960;&#951;&#947;&#8048;&#962; &#964;&#8182;&#957; &#8017;&#948;&#940;&#964;&#969;&#957;, &#959;&#8021;&#964;&#969;&#962; &#7952;&#960;&#953;&#960;&#959;&#952;&#949;&#8150;<br>&#7969; &#968;&#965;&#967;&#942; &#956;&#959;&#965; &#960;&#961;&#8056;&#962; &#963;&#941; &#8001; &#952;&#949;&#972;&#962;. &c. <i>Psal.</i> 41]<br><h4><font size = +1>ULTRAIECTI</font><br>EXCUDEBAT HARMAN-<br>nus Borculous Anno &#224; Christo na-<br>to M. D. XLIII.</h4></td></tr></table><hr>[fol. A2v: blanco]<br>[fol. A3r]<br><br><table border = 0 cellpadding = 1><tr><td width = 222 align = center><h4>ARGUMENTUM FABULAE.</h4></td></tr></table><font size = +3>L</font><i>Ocuples Iason arietis praedae aure&#239;,<br>Quam fuerat arte nactus AEeta satae<br>Uxoris. (hanc Medeam autem nominant<br>Insigne ab ipso Sole ducentem genus)</i><br>(5) <i>Famaeque multo ditior, cum coniuge<br>Venit Corinthum vectus Argoa trabe,<br>Ubi rex Creon virtute permotus viri<br>Natae suae proponit illi nuptias.<br>Et iam duos Medea partu duplici</i><br>(10) <i>Natos pepererat, iuncta sancti legibus<br>Connubij. tantam tamen non sustinet<br>Affinitatem abnuere soboles AEsonis,<br>Fas negligit ducens Tyranni filiam<br>Uxore deserta sua, cui mox fuga</i><br>(15) <i>Indicitur, iussae Corinthum linquere<br>Cum liberis, vix unicam lucem morae<br>Verbis adulans impetrat. sed non tulit<br>Impun&#232; Iason. nam trucidat filios<br>Socerumque, regalemque nuptam interficit,</i><br>(20) <i>Ipsi minatur dira Colchis coniugi,<br>Spreti* cubilis vindicans iniuriam<br>Avid&#232; nimis. sed iubet amor ludibrio<br>Habitus, torique iniusta contumelia.</i><br>[fol. A3v]<br><i>Ac deinde volucri, cui dracones iunxerat,</i><br>(25) <i>Curru per auras petit Athenas Atticas,<br>AEgeique nubit filio Pandionis.<br>&#160; &#160; &#160; &#160; Porr&#242; Corinthi cuncta fieri credite.<br>Urbs illa quondam Graeciae clarissima.<br>Constatque chorus &#232; foeminis Corinthijs.</i><br>&#160; &#160; &#160; &#160; (30) <i>Sed este memores, auribus debere vos<br>Oculisque, non debere linguis utier.<br>Spectare vestrum est, agere nostrum scilicet.<br>Audire vestrum est quippe, sed nostrum loqui.</i><br><table border = 0 cellpadding = 12><tr><td align = center width = 262><i>Argumenti finis.</i></td></tr></table><hr><br><table border = 0 cellpadding = 1><tr><td width = 333 align = center><h4>PERSONAE FABULAE.</h4></td></tr></table><table border = 0><tr><td valign = top><i>Nutrix Medeae<br>Paedagogus liberorum<br>&#160; &#160; Iasonis & Medeae.<br>Medea.<br>Nuncius.</i></td><td><i>Chorus mulierum<br>&#160; &#160; Corinthiarum.<br>Creon rex.<br>Iason.<br>AEgeus rex.<br>Pueri Medeae.</i></td></tr></table><a name = "Eerste"><table border = 0 cellpadding = 12><tr><td width = 408 align = center><a href ="#Tweede"><img align=bottom alt=Continue border = 0 src=https://www.let.leidenuniv.nl/Dutch/Stijl/Goudstaf.gif width=379></a></td></tr></table>[fol. A4r]<br><br><table border = 0 cellpadding = 1><tr><td width = 282 align = center><h4><font size = +2>ACTUS PRIMI</font><br><font size = +1>SCENA PRIMA.</font><br><i>Nutrix.</i></h4></td></tr></table><font size = +3>O</font> Si potentes abnuissent coelites,<br>Ne plena lecto navis Argo milite<font color = "#BBBBBB">*</font><br>Praetervolaret Cyaneas Symplegadas.<br>In Colchico neu staret unquam littore<br>(5) Utinamque ne per nemus opaci Pelij<br>Deiecta lat&#232; pinus umbrasset solum,<br>Neu remiges Grai&#251;m viri fortissimi<br>Peliae dolis lanam petissent auream,<br>Nunqu&#224;m procul Medea regno patrio<br>(10) Telluris arces navigasset Iolciae.<br>Nunqu&#224;m (nefas) adduxet ad patris necem<br>Peliadas, ut truncatum aheno crederent.<br>Nunqu&#224;m exul aetatem h&#238;c Corinthi degeret<br>Cum liberis, & cum marito (quamlibet<br>(15) Ad quos migravit civibus gratissima)<br>Omneis opes unum in maritum conferens.<br>,, Pol summa censetur mihi foelicitas,<br>,, Quum coniugum nil discrepant sententiae.<br>[E. 16] At nunc amor collapsus. odijs omnia<br>(20) Fervent, & atris obgemiscunt luctibus.<br>[fol. A4v]<br>Nam proditis & liberis & coniuge,<br>Thalamis Iason implicatur regijs,<br>Regnantis h&#238;c ducens Creontis filiam.<br>Medea vero passa tantum dedecus,<br>(25) Iunctasque dextras, iusque iurandum datum<br>Implorat, ultoresque testatur deos,<br>Sanctumque fidei numen, indignissima<br>Se repudiari iniuria, Et iam dedidit<br>Angoribus se tota, fastidit cibos,<br>(30) Postqu&#224;m viri detecta contumelia est.<br>Solidosque luctu misera consumit dies<br>Tellure nunqu&#224;m fixa tollens lumina.<br>Itidemque monitus audit, ac solamina,<br>Ut vel silex, vel fluctus AEg&#235;i freti,<br>(35) Non capite pressum detegens unqu&#224;m solum,<br>Nisi quum gravi charum ciens gemitu patrem<br>Eburneam reflexa cervicem levat.<br>Patrem gemit, patrisque deplorat vicem,<br>Terraeque natalis domos, quas prodidit,<br>(40) Illum sequens, cui maximo in praesentia<br>Ludibrio est. agnoscit infoelix hera,<br>Docta est malo, quanto magis praestabile<br>Nunqu&#224;m fuisset patria decedere.<br>[E 36] Et iam suos odisse coepit liberos,<br>[fol. A5r]<br>(45) Nec laeta fit praesentium spectaculo.<br>Vereorque valde ne quid inceptet novi.<br>Mens namque luctu tam recenti saucia<br>Non sustinebit, metuo, nam nota est mihi,<br>Ne ingressa, ubi stratum cubile est regium,<br>(50) Clam ferreum per pectus ensem transigat.<br>Aut ne novae patrem trucidet coniugis,<br>Ac deinde maius aliquod incurrat malum<br>Impigra, vehemens, acris, est, & pervicax,<br>Quam si lacessere compares hostiliter,<br>(55) Facilem cave victoriam speraveris.<br>At liberi pulso fatigati trocho,<br>Haud conscij matris malorum deambulant.<br>Secura pueri namque vivunt tempora.<br><table border = 0 cellpadding = 6><tr><td bgcolor = "#90A9BE" width = 303><font size = -1>&#160; &#160; <i>O si potentes abnuissent. &c. Repraehenditur<br>haec expositio in rhetorica ad Herennium libro 2. ut<br>nimium longe repetita, ex quo loco etiam liquet hanc<br>fabulam ab Ennio quoque versam.</i></font></td></tr></table><br><hr><br><table border = 0 cellpadding = 1><tr><td width = 282 align = center><h4><font size = +2>ACTUS PRIMI</font><br><font size = +1>SCENA SECUNDA.</font><br><i>Paedagogus. &#160; Nutrix.</i></h4></td></tr></table>[E 49] <font size = +3>O</font> Vetus herilis familiae possessio,<br>(60) Qu&#251;r, obsecro te, ne graveris dicere,<br>[fol. A5v]<br>H&#238;c ante portam sola fixisti gradum,<br>Capiti tuo nil ominans laetabile?<br>Qu&#242; sola se Medea sine te contulit?<br>&#160; &#160; <i>Nut.</i> O liberorum pertinax custodia<br>(65) Iasonos, virtutis antiquae senex,<br>,, Mancipia quae frugi quidem dici velint,<br>,, Herilibus, tanqu&#224;m suis, angi malis<br>,, Oportet, & quae sunt herorum, propria<br>,, Esse arbitrari. Pol mihi tantus dolor<br>(70) Incessit, in tanta cor aegritudine est,<br>Coeloque tellurique, si h&#238;c adsint mod&#242;,<br>Ut gestiam narrare fortunas herae.<br><i>Paed.</i> Nullum ne quaeso luctibus finem facit?<br><i>Nut.</i> Finem? recens dum luctus, & crudus, nihil<br>(75) Maturuit. <i>Paed.</i> Vah stulta (si fas est, uti<br>Hanc arguam vecordiae, cui servio,)<br>Ut imperita cladium recentium est.<br><i>Nut.</i> Quid ais senex? isthuc velim communices.<br><i>Paed.</i> Nihil, illa mecu<i>m</i> reputo, quae iam diximus.<br>(80) <i>Nut.</i> Age ne tuam caelaveris conservolam&#183;<br>[E 66] Si supprimendum est, suppremetur sedul&#242;.<br><i>Paed.</i> Auditae sunt quaedam mihi, auditu asperae<br>Dictuque clam me pessulis admoveram,<br>Qua iam comesi aetate prodebant lares<br>[fol. A6r]<br>(85) Iuxta sacra&#239; liquida Pirenes vada.<br>Hic audio, rex uti Creon huius soli<br>His liberis matrique miserae, finibus<br>Corinthiorum statuat interdicere.<br>Qui certus an sit rumor, an vanus, latet.<br>(90) Vellem quidem falsa esse, quae audivi omnia.<br><i>Nut.</i> Patietur hoc natos Iason perpeti<br>Natos suos hanc matris ob discordiam?<br><i>Paed.</i> Veteres amores terga verterunt novis,<br>[E 77] Nec ut solet nostram familiam diligit.<br><i>Nut.</i> (95) Ergo perijmus, ni calamitas haec nova<br>Sit tecta, veterem donec exantlaverit.<br><i>Paed.</i> Tu proinde, dum sic postulabunt tempora,<br>Isthaec cavebis verba ne fiant palam.<br><i>Nut.</i> Audite pueri, qui sit erga vos pater.<br>(100) Non oro pereat, namque herus san&#232; est meus,<br>Sed enim probi non functus officio viri est.<br><i>Paed.</i> Quis ergo dubitet omnium mortalium,<br>,, Quin nemo seipso plus amicum diligat?<br>,, Iure id quidem, ni spe lucelli negligat<br>(105) Fas atque ius. Ut nuptiarum gratia<br>Iam suus amare hos desijt natos pater.<br><i>Nut.</i> Intro&#238;te pueri, bene se habebunt omnia.<br>At tu domi illos continebis sedul&#242;<br>[fol. A6v]<br>Absconditos, matrique turbatae cave<br>(110) Occurrerint. nam visa taurinum mihi<br>Quiddam tueri, visa natis quippiam<br>Structura, nec deponet ante iras scio,<br>Quam sit suis oppressus aliquis nixibus,<br>[E 95] Quos &#243; in hostes non amicos transferat.<br><table border = 0 cellpadding = 6><tr><td bgcolor = "#90A9BE" width = 303><font size = -1>&#160; &#160; <i>Audita sunt.&c. Hic sponte paulum descivimus<br>ab Euripide eo quod sive exemplarium corruptela, si-<br>ve nostro vitio. nequiremus sanam & Euripide di-<br>gnam sententiam ex verbis invenire.</i></font></td></tr></table><a name = "Tweede"><table border = 0 cellpadding = 12><tr><td width = 408 align = center><a href ="#Derde"><img align=bottom alt=Continue border = 0 src=https://www.let.leidenuniv.nl/Dutch/Stijl/Goudstaf.gif width=379></a></td></tr></table><table border = 0 cellpadding = 1><tr><td width = 282 align = center><h4><font size = +2>ACTUS SECUNDI</font><br><font size = +1>SCENA PRIMA.</font><br><font size = -1><i>Medea. &#160; Nutrix.</i></font></h4></td></tr></table>(115) <font size = +3>I</font>Nfoelix ego, conferta malis,<br>Heu me, me, quo moriar pacto?<br><i>Nu.</i> Nunc, quod dixi, pueri mater<br>Colligit animos, excitat iras,<br>Ocyus intro festinate,<br>(120) Nec quisquam matri obvius esto,<br>Neve accedite, declinate<br>Atrocem animum, horrendum ingenium<br>&#160; &#160; &#160; &#160; &#160; &#160; Mentis acerbae.<br>Ite domum, condimini tectis.<br>[fol. A7r]<br>(125) ,, Si moestitiae tollere nubem<br>,, Ipso principio con&#234;re,<br>,, Magis irites scilicet, atque<br>,, Animis maioribus inflammes.<br>,, Heu quid mens sponte sua vehemens,<br>(130) Insedabilis, irrequieta<br>Quid aget? quid patrabit? tot iam<br>&#160; &#160; &#160; &#160; &#160; &#160; Stimulis admorsa malorum?<br><i>Med.</i> Eheu, Magnis ego sum passa querelis<br>Digna, gravi dignissima luctu.<br>(135) Pueri &#243; infandi, ter miserae<br>Genitricis, stirpitus occidite<br>Cum patre, domusque occidat omnis.<br><i>Nut.</i> Vae mihi miserae, vae infoelici,<br>Nemo patrij criminis horum<br>(140) Conscius est, qu&#251;r hos odisti?<br>[E 118] Ah pueri, ne quid grave vobis<br>Accidat. He&#238; quantum formido<br>Pernicialeis regum fastus<br>Hominumque potentum, haud ignara<font color = "#BBBBBB">*</font><br>(145) Quam difficileis ponant iras<br>,, Etenim vivere consuevisse<br>,, AEqualiter, melius longe<br>,, Visum est, nisi tam placidam liceat<br>[fol. A7v]<br>,, Quam praelustrem ducere vitam.<br>,, (150) Et mediocria laudabilia<br>,, Sunt magis, atque immodicis ipso<br>,, Praestant usu, contra nimium<br>,, Illustria, momentanea sunt.<br>,, Nam quum semel offensus deus est,<br>,, (155) Quo nobilior fortuna fuit,<br>,, Quo fuit illustrior: hoc poenas<br>&#160; &#160; &#160; &#160; &#160; &#160; ,, Ira maiore reposcit.<br><br><hr><br><table border = 0 cellpadding = 1><tr><td width = 282 align = center><h4><font size = +2>ACTUS SECUNDI</font><br><font size = +1>SCENA SECUNDA.</font><br><i>Chorus. &#160; Nutrix. &#160; Medea.</i></h4></td></tr></table>[E 131] <font size = +3>A</font>Udisse mihi videor vocem<br>&#160; &#160; &#160; &#160; &#160; &#160; Infoelicis Colchidos<br>(160) Tristem, sed tu veneranda mihi<br>&#160; &#160; &#160; &#160; &#160; &#160; AEvo mulier, dic age,<br>Nam biforem vox lapsa per aulam<br>&#160; &#160; &#160; &#160; &#160; &#160; Nostris accedit auribus,<br>Si quis deus huic domui forte<br>&#160; &#160; &#160; &#160; &#160; &#160; (165) Male vult, equidem moesta sum<br><i>Nut.</i> Vaeh, quae iam domus? ecquid inane<br>Praeter nomen reliquum factum est?<br>Danus illum regia suscepit,<br>[fol. A8r]<br>Haec in thalamis formam misera<br>(170) AEtatemque suam corrumpit,<br>Neque amicorum verbis animum,<br>&#160; &#160; &#160; &#160; &#160; &#160; Precibus neque mitigat ullis.<br><i>Med.</i> He&#251; me. Nunc aetherio demissa polo<br>Involvat nostrum flamma caput.<br>(175) Quod mihi deinceps vivere lucrum est<br>Miserae? &#242; liceat tandem morte<br>&#160; &#160; &#160; &#160; &#160; &#160; Invisam abrumpere vitam.<br><i>Cho.</i> O Iupiter. &#242; tellus, o lux.<br>Qu&#224;m miserabile sonat infoelix,<br>(180) Qu&#224;m dirum nympha gemit carmen.<br>&#160; &#160; &#160; &#160; &#160; &#160; Quae tanta tori cupido?<br>Quis amor male sana suadet<br>Atram properare mortem?<br>Haec supprime vota quaeso,<br>[E 155] (185) Et quod tuus iste* coniux<br>Thalamos alios sequatur.<br>Ne te crucia. sed ipse<br>Pro te Deus ultor esto.<br>Ab ne nimio dolore<br>(190) Te confice, non amantem<br>Si perdideris maritum.<br><i>Med.</i> O venerandum themi numen &<br>[fol. A8v]<br>Diana potens, quae perpetiar,<br>Cernite. nil tot sacramentis.<br>(195) Sceleratum iuvat obstrinxisse.<br>Eg&#243; ne illum, matronamque novam<br>Iisdem inclusos videam thalamis,<br>Unde iniuria mihi tam magna<br>Orta sit? O pater atque o patria,<br>(200) A quibus exul & extera facta<br>Sum fratre (nefas) obtruncato.<br><i>Nut.</i> Audin vos que dicat, uti<br>Sanctamque Themin magnumque Iovem<br>Testetur, cui foedera curae?<br>(205) Quid tandem nunc invenias, quo<br>&#160; &#160; &#160; &#160; &#160; &#160; Animos hera ponat atroces?<br><i>Cho.</i> Et quo tandem miseranda modo.<br>Nostrum sustineat conspectum?<br>Aut nostras accipiat voces?<br>[E 176] (210) Quo solamine reprimat tantos<br>&#160; &#160; &#160; &#160; &#160; &#160; Commoti pectoris aestus?<br><i>Nut.</i> Dij magni nolint, uti noster<br>Aut favor, aut consilium fidis<br>&#160; &#160; &#160; &#160; &#160; &#160; Unqu&#224;m desit amicis.<br><i>Cho.</i> (215) Proinde nunc accede deductum foras<br>Illam, & haec quae mitigatura autumas<br>[fol. B1r]<br>Loquere, matura gradum, ut ne quid mali<br>Ante perpetrarit intus. hic enim<br>Impetu gliscit dolor cum maximo.<br><i>Nut.</i> (220) Equidem nitar sedula. sed enim<br>Formido ne nihil efficiam.<br>Quamvis foetae more leaenae<br>Famulos torvo signet vultu,<br>Si quis sermonem adhibere velit:<br>(225) Hoc tamen officium praestabo,<br>Atque hunc exantl&#226;bo laborem.<br>Sed stultitiam merit&#242; possis<br>Hominum condemnare priorum,<br>Qui convivio laetasque dapes<br>(230) Carminibus celebrare, sonisque<br>Dulcibus afficere invenerunt:<br>At stygios mulcere dolores<br>Nemo cantu, nemo fidibus<br>Repperit atras tollere curas,<br>(235) Unde neces & dira sequuntur<br>Infortunia, caelsas regum<br>A culmine subversura domos.<br>Atqui his, fuerat praestabilius<br>Ferre medelam carmina, non in<br>(240) Epulis vocem intendere inanem.<br>[fol. B1v]<br>Satis ipsa vehunt secum laeti<br>&#160; &#160; &#160; &#160; &#160; &#160; Plenis convivia mensis.<br><table border = 0><tr><td><i>Cho.</i> Audivi fremitus<br>Arguti reboant<br>(245) Illum voce ciet,<br>Iuratori, testes<br>Foederaque icta Iovis<br>Se non iusta pati,<br>Quippe data pontum<br>(250) Nocturnis, adijt<br>Nec timuit tantas</td><td>Ah nimium tristeis.<br>Planctus. luctifica<br>Qui prodit sancti<br>Implorat superos,<br>Auspicijs summi,<br>Quae pellecta fide<br>Navibus emensae<br>Gravigen&#251;m terras,<br>Ire vias mulier.</td></tr></table><br><hr><br><table border = 0 cellpadding = 1><tr><td width = 282 align = center><h4><font size = +2>ACTUS SECUNDA</font><br><font size = +1>SCENA TERTIA*</font><br><i>Medea.</i></h4></td></tr></table>[E 214] <font size = +3>E</font>Gressus sum o cives Corinthi foeminae,<br>,, Ne me quid accusetis. Etenim plurimi<br>,, Mortalium sunt fronte duntaxat tenus<br>,, (255) Alij probi famae benignae munere<br>,, Forinsecus: Sunt rursus & quos opprimat,<br>,, Populoque fama reddat invisos mala.<br>,, Nec enim severe plaebis oculi iudicant.<br>,, Persaepe nulla laesa plebs iniuria<br>,, (260) Odit, priusquam penitus introspexerit.<br>&#160; &#160; ,, Non hospes urbem damnet ignotam sibi.<br>[fol. B2r]<br> ,, Nec civis is laudandus est qui civibus<br>,, Acerbus atque durus iniuste suis<br>,, Ex pervicacitate non prudentia est.<br>[E 225] (265) Pol haec mihi haud evenit expectata res,<br>Eoque mentem infregit omnem pectore.<br>Vitaeque prorsum taedet, ac malo mori.<br>Nam qui mihi instar omnium rerum fuit,<br>In quo licebat chara cuncta agnoscere,<br>(270) Coniux meus, nunc pessimus mortalium<br>,, Evasit, Animal aedepol miserrimum<br>,, Animalium, que&#238;s lucis almae munere<br>,, Vesci datum, mentemque quae sortita sunt,<br>,, Mulier videtur, cui carendum coniuge,<br>[E 235] ,, (275) Aut dote coniux est emendus maxima,<br>,, Dominusque proprio comparandus corpori.<br>Hoc grande, si non aliud esset grandius:<br>Nam vel bonus sumendus omnino tibi est,<br>Aut (quem facilius invenire est) improbus.<br>(280) Non maximi haec est plena res discriminis?<br>Neque enim licet mutare honeste foeminis,<br>Nec repudiari iura permittunt viros.<br>Non igitur in mores migraturam novos<br>Alijsque sese subdituram legibus<br>(285) Vatem esse oportet foeminam? nulla prius<br>[fol. B2v]<br>Quae familiari docta* consuetudine<br>Sit, quo merito maxime uti debeat?<br>Atque haec ubi iam facta nobis optime,<br>Si gaudeat tectis sub ijsdem vivere,<br>(290) Unumque coniux sponte nobiscum iugum<br>Perferre: quid votis sit optandum magis?<br>At si recuset: nil profect&#242; tristius.<br>Dextraque talem praestat abrumpi statum.<br>Porr&#242; domi si quid virorum torqueat<br>(295) Animos, foras exire possunt ilicet,<br>Atque apud amicos vel apud aequaleis suam<br>Evomere bilem. foeminae contra nihil<br>Qu&#242; refugiant, qu&#242; seve convertant, habent,<br>Animum nisi ipsum. sunt tamen qui nos domi<br>(300) Mollemque securamque vitam ducere<br>Aiant, at ipsos arma tractare horrida,<br>Rect&#232; parum, ni fallor. Etenim mavelim<br>Ter Marte, qu&#224;m partu semel Iunonio,<br>Periclitari. At nostra san&#232; plurimum<br>(305) Diversa ratio &#244; famula, non idem status.<br>Tu civitatem patriam, tu patrias<br>AEdes, & omnia quae beatos reddere<br>Suev&#234;re, praesentesque amicos aspicis:<br>Nos exules ac destitutas, nemine<br>[fol. B3r]<br>(310) Tutore, coniux tractat indignis modis.<br>Abduxit ille &#232; finibus me barbaris.<br>Non fidus h&#238;c germanus, aut mater mihi,<br>Cognatus aut quisquam est, quibus co<i>m</i>municem<br>Qu&#243;sve invocem tantae miseriae vindices.<br>[E 260] (315) Tantisper igitur te mihi praesto velim,<br>Dum, si qua se pandit via, ulciscar virum,<br>Faciamque ne tantopere se iactet socer,<br>Sponsaeque dulceis amputem amplexus novae.<br>Mulier enim trux sponte naturae satis,<br>(320) Sed inepta bello, nec rigorem ferreum<br>,, Contra obtueri valida. si quando tamen<br>,, Tori iugalis passa contumeliam est,<br>,, Non alia mens, non indoles immanior.<br><i>Cho.</i> Obtemperabo. namque vindictam paras<br>(325) Iustissimam Medea, nec te conqueri<br>Mirabile est, fortemque miserari tuam.<br>Sed ecce qui sceptro potitur regio<br>Huius Creon telluris, huc gressum movet,<br>Molitionis quippiam portans novae.<br><a name = "Derde"><table border = 0 cellpadding = 12><tr><td width = 408 align = center><a href ="#Vierde"><img align=bottom alt=Continue border = 0 src=https://www.let.leidenuniv.nl/Dutch/Stijl/Goudstaf.gif width=379></a></td></tr></table><table border = 0 cellpadding = 1><tr><td width = 282 align = center><h4><font size = +2>ACTUS TERTIUS</font><br><font size = +1>SCENA PRIMA.</font><br><i> Creon. &#160; Medea.</i></h4></td></tr></table>[fol. B3v]<br>(330) <font size = +3>T</font>E fronte torva, te tuo iratam viro<br>Iubeo mei Medea fines linquere<br>Regni exulem, tecumque ducentem duos<br>Natos tuos, nullamque permitto moram.<br>Audisne verbi quid tibi denunciem?<br>(335) Nec eo prius, sic fixa stat sententia,<br>Quam te meo conspexero pulsam solo.<br><i>Med.</i> Nunc occidi, nunc misera perij funditus.<br>Acerrimi nunc prodeunt hostes, nihil<br>Reliquum salutis, cuncta inevitabilem<br>(340) Cladem minantur, nulla spes evadere est.<br>Unum tamen scitabor hoc rex optime<br>Cum tam gravi prostrata sim casu Creon,<br>Qu&#251;r exulem, qu&#251;r me relegatam velis?<br><i>Cre.</i> Formido te, nam quid opus est ambagibus?<br>(345) Natae meae ne grande quod sciscas malum.<br>[E 284] Coeunt in unum multa, quae formidinem<br>Faciant mihi Medea. sapiens es nimis,<br>Et gnara multarum malarumque artium.<br>H&#251;c iam marito luctus amisso novus<br>(350) Accedit, & te comminatam nunciant.<br>Sponsae, & marito, quique despondit, patri,<br>[fol. B4r]<br>Quae nos cavendo sp&#234;ro declinabimus.<br>Potiusque multo est agere tecum durius,<br>Quam mitigatos flere percepto malo.<br><i>Med.</i> (355) He&#251; he&#251;. Quam saepe noxam fama persensi tuam.<br>Haud prima clades ista. qui vero suos<br>Sapientiae tradunt magistris liberos,<br>Insaniunt. nam segne praeter ocium<br>Et inertiam, qua colliquescunt corpora,<br>(360) Invidia tantum comparatur liberis.<br>,, Stolidis enim si philosopheris auribus,<br>,, Ineptior videare, qu&#225;m cordatior.<br>Sin rursos hos, qui sapere se multum putant,<br>Superabis, odia commovebis aspera.<br>(365) Experior hanc in me ipsa fortunam Creon.<br>Sapiens enim cum credar, alij detrahunt<br>Haud clanculum aut obscure, at alij vafrius,<br>Ne detrahendo nobilem reddant, tacent.<br>Breviterque pen&#232; nemini non sum gravis.<br>(370) Et me tamen qui noverit, cautam neget,<br>Adeoque sapientem magis, nec c&#251;r tibi<br>Formidinis sim causa quicquam viderit.<br>Haud is status nunc noster, aut nunc illa sum,<br>Quae principes ausim viros offendere.<br>[fol. B4v]<br>(375) Nec te Creon culpaverim, quae filiam<br>Genero dedisti, qui placebat maxime.<br>Odi maritum, sitque fas odisse m&#238;.<br>Te quae facis rex facere prudenter reor.<br>[E 312] Nec iam tuae res macerant me prosperae.<br>(380) Spondete, nubite, Dij secundent omnia.<br>Nos (si qua pietas) saltem in hac concedite<br>Haerere terra, perferemus leniter<br>Iniurias. cedendum enim victoribus.<br><i>Cre.</i> Iucunda me hercle Colchi narras auribus.<br>(385) Sed vereor alto ne quid abstrusum premas<br>Sub corde, formidoque te plus qu&#224;m prius.<br>Quis trucia nescit foeminarum pectora?<br>,, Et facile vulgus garrulum. sed non ita<br>,, Sapiens caveri facil&#232; taciturnus potest.<br>(390) Quare apage te hinc, neque necte verboru<i>m</i> moras.<br>Fixum hoc mihi est. artem neque ullam calleas,<br>Qua sis eodem inclusa nobiscum solo,<br>Quam me meosque odisse sim certissimus.<br><i>Med.</i> Per genua te ista ac filia<i>m</i> sponsam obsecro<br>(395) Ne feceris. <i>Cre.</i> Nunqu&#224;m mihi persuaseris.<br><i>Med.</i> Sic eijcis me, nec precantem* respicis?<br><i>Cre.</i> Nec enim familia plus mea te diligo.<br><i>Med.</i> O patria, nunc tui memor sum denique.<br>[fol. B5r].<br><i>Cre.</i> Nam quid mihi sit liberis antiquius?<br>(400) <i>Med.</i> Eheu. mali quantum est amor mortalibus.<br><i>Cre.</i> His metuo ne fortuna non perstet sua.<br><i>Med.</i> Ne fugiat horum te malorum Iupiter<br>Caput atque fons: <i>Cre.</i> I. nosque tandem libera,<br>Prorepe inepta, atque hos labores exime.<br>(405) <i>Med.</i> Ego met laboro, sed laborem perditum.<br><i>Cre.</i> Satellitum fer&#234;re manibus ilicet.<br><i>Med.</i> Aliud Creon or&#226;bo, qu&#224;m nunc coeperant.<br><i>Cre.</i> Aliquem dabis credo tumultum foemina.<br><i>Med.</i> Fugiemus, haud detrecto ia<i>m</i>, nec deprecor.<br>(410) <i>Cre.</i> Qu&#251;r igitur importuna non vertis solum?<br><i>Med.</i> Unam morari me rogo lucem sinas,<br>Ut iter fugae dispicere possim, ac liberis<br>Adferre opem aliquam, quos suus temnit pater,<br>Nullumque dignatur laborem impendere.<br>[E 344] (415) Horum miseriae misereare, & tu patris<br>Audire nomen suetus es, nec te reor<br>Humanitatis vivere expertem Creon.<br>Non me mei formido terret exili&#238;.<br>Illos fleo fatis iniquis opprimi.<br>(420) <i>Cre.</i> Agnosco nil in me indolis tyrannicae,<br>Humanitatem saepenumero noxiam<br>Expertus, & nunc erro prae clementia.<br>[fol. B5v]<br>Tamen annuam Medea, sed si crastinus<br>Te Cynthius, natosque quos dixi, tuos<br>(425) Regni mei cis terminos conspexerit,<br>Mori&#234;re. non ambigua nostra oratio est.<br>[E 355] Nunc si manes, ne luce plus una mane.<br>Quid enim mali suspecta perpetraveris?<br><i>Cho.</i>&#160; &#160; &#160; &#160; &#160; &#160; Mulier misera<br>(430) Heu non una clade sepulta,<br>Caput infoelix. quo vert&#234;re?<br>Quae te domus accipiet? quod te<br>Hospitium? quae denique tellus<br>&#160; &#160; &#160; &#160; &#160; &#160; &#160; &#160; &#160; &#160; Conservabit?<br>(435) Quibus immersit te deus undis,<br>&#160; &#160; Quibus o Medea procellis?<br><table border = 0 cellpadding = 6><tr><td bgcolor = "#90A9BE" width = 303><font size = -1>&#160; &#160; <i>Acerrimi nunc prodeunt .&c. Neque hic plane verbum e verbo expressum est, sentemtia tamen appensa.</font><br>&#160; &#160; <font size = -1>Nam quid mihi sit .&c. Hic Creon non respondet Medeae, sed suum continuat sermonem.<i><font></td></tr></table><br><hr><br><table border = 0 cellpadding = 1><tr><td width = 282 align = center><h4><font size = +1>SCENA SECUNDA</font><br><i>Medea. &#160; Chorus.</i></h4></td></tr></table><font size = +3>A</font>Fflicta sors est nostra quis vero negat?<br>Sed non ea est fortuna, ne fallamini,<br>Ut nulla dehinc sponso novo certamina<br>(440) Sponsaeque sint certanda, nec socero labor<br>[fol. B6r]<br>Ullus supersit. M&#233;ne adulatam putas<br>Frustra Creonti, nil sequentem commodi,<br>Nil molientem? qu&#251;r ego aut verbis ei<br>Blandirer, aut supplex manus attingerem?<br>(445) At ille e&#244; processerat vecordiae,<br>Ut cum liceret spes meas praecidere<br>Omnes, suis si me expulisset finibus,<br>Solidum manere h&#238;c ne diem permiserit.<br>Quem triplici incestare certum funere,<br>(450) Viri, patrisque, regiaeque filiae.<br>Sed cum mihi non una pateat semita<br>Mortis ferendae, ignara sum, quam debeam<br>Adoririer, flammamne tectis inferam,<br>Totamque Vulcano domum permisceam,<br>(455) Ferr&#243;ne meritis perforem praecordia,<br>Ingressa furtim, torus ubi stat regius.<br>Sed me periclum terret h&#238;c, dum molior<br>Hoc facinus, ac furtim per aulam me fero,<br>Ne praensa moriar hostibus ludibrium.<br>(460) Quid? si, quibus pollere credor maxime<br>Carminibus intentem necem? hoc rectissimu<i>m</i> est.<br>Sed perditos fac iam esse, quid tum postea?<br>Quae me urbs fovebit? quae mihi tutrix erit<br>Tellus? quis acceptam domo defendere<br>[fol. B6v]<br>(465) Hospes volet? nemo. quid igitur? paululum<br>Morata, si qua forte spes refulgeat,<br>Nostraeque se portus saluti praebeat,<br>[E 391] Adoriar hanc dolo necem, & silentio.<br>Sin aliqua se fortuna coeptis invida<br>(470) Opponat his, & vota frustretur mea,<br>Mucrone rapto, sit licet certissima<br>Ventura deinceps mors, neci cunctos dabo.<br>Est animus audax p&#226;rque rebus maximis.<br>Nam per, meis quae colitur aris unic&#232;,<br>(475) Faciem triformem coniugis Plutoniae,<br>Orsis ducem quam semper elegi meis,<br>Imisque collocaveram penetralibus,<br>Nemo me eorum laetus iritaverit,<br>Ita lugubres, si quid valebunt carmina,<br>(480) Illis, & atras hasce faxo nuptias,<br>Faxo fleant affinitatem, atque hanc fugam.<br>[E 401] Age n&#238;l inausum linque, quod possint tibi<br>Artes tuae praestare. tandem concute<br>Medea pectus mille foecundum dolis.<br>(485) Invade magna. Nunc opus fiducia.<br>Videsne quae patiare? Tene nuptijs<br>Iasonis, gentisque Sisyphe&#239;ae<br>Fore risui, te nobili natam patre<br>[fol. B7r]<br>Clarumque ab ipso Sole ducentem genus?<br>,, (490) Nescis uti, si quid velis factum bene,<br>,, Haud foemina quidquam sit inconsultius.<br>,, Contra, malos si cui paras innectere<br>,, Dolos, faberrim&#232; malos struat dolos.<br><br><hr><br><table border = 0 cellpadding = 1><tr><td width = 282 align = center><h4><font size = +1>SCENA TERTIA</font><br><i>Chorus</i></h4></td></tr></table><font size = +3>R</font>Etro fluvij, retro sacri<br>&#160; &#160; &#160; &#160; &#160; &#160; (495) Remeant fontes.<br>Fasque atque omnia pervertuntur.<br>&#160; &#160; &#160; &#160; Placuere viris<br>Vafrities, astusque dolosi.<br>&#160; &#160; &#160; &#160; &#160; &#160; Contempt&#226; fides<br>(500) Ah sancta fides. At nos prohihet<br>&#160; &#160; &#160; &#160; &#160; &#160; Invida fama<br>Ignominiae vivere puras.<br>&#160; &#160; &#160; &#160; &#160; &#160; Iit omnis honos<br>Nostro generi. sed enim spero<br>&#160; &#160; &#160; &#160; &#160; &#160; (505) Fama residet<br>Improba tandem, desistentque<br>&#160; &#160; &#160; &#160; &#160; &#160; Nostram canere<br>Pi&#235;rides vulgo levitatem.<br>&#160; &#160; &#160; &#160; &#160; &#160; Utinam nobis<br>[fol. B7v]<br>(510) Quae nunc renuit, plectra dedisset<br>&#160; &#160; &#160; &#160; &#160; &#160; Phoebus Apollo.<br>Nam vocem simul intend&#234;re<br>&#160; &#160; &#160; &#160; &#160; &#160; Nervosque viri,<br>Memorant nostros infinita<br>&#160; &#160; &#160; &#160; &#160; &#160; (515) Saecula casus.<br>Tu vero patrios liquisti<br>&#160; &#160; &#160; &#160; &#160; &#160; Nave penates,<br>Ah demens scopulos horrisoni<br>&#160; &#160; &#160; &#160; &#160; &#160; Permensa freti,<br>(520) Atque externa tellure lates<br>&#160; &#160; &#160; &#160; &#160; &#160; Viduata toro,<br>Orbata bonis, patrioque solo,<br>&#160; &#160; &#160; &#160; &#160; &#160; Et honore carens.<br>[E 439] Nil pacta valent, pudor excessit<br>&#160; &#160; &#160; &#160; &#160; &#160; (525) Hellade magna,<br>Et petijt sublimia pennis.<br>&#160; &#160; &#160; &#160; &#160; &#160; At tibi miserae<br>Occlusa domus patria est, neque qu&#243;<br>&#160; &#160; &#160; &#160; &#160; &#160; Migres superest.<br>(530) Fortior etenim regina tuo<br>&#160; &#160; &#160; &#160; &#160; &#160; Subijt thalamo.<br><br><hr><br><table border = 0 cellpadding = 1><tr><td width = 282 align = center><b><font size = +1>SCENA QUARTA</font></b></td></tr><tr><td>[fol. B8r]</td></tr><tr><td width = 282 align = center><b><i>Iason. &#160; Medea. &#160; Chorus.</i></b></td></tr></table><font size = +3>P</font>Ersaepe sensi, quam sit iracundia<br>Praeceps malum, quantasque noxas adferat.<br>Ac tu quidem h&#238;c mansisse quisses optime,<br>(535) Si, que&#238;s potestas est tua praestantior,<br>Horum voluntatem tulisses leniter.<br>Nunc futilis te his lingua pellit sedibus.<br>[E 451] De me tamen nil moveor, & si iactites<br>Esse omnium longe virorum pessimum.<br>(540) Sed quae tibi sunt dicta contra principes<br>Praeter fugae mulctam lucrabuntur nihil:<br>Equidem potentum semper iras tollere<br>Annixus, & te hinc nolui decedere.<br>Sed tu tuam non temperas insaniam,<br>(545) Parcisve maledicentiae, quae te solo<br>Exturbat. at ne sis tamen rerum indiga<br>Cum liberis, operam tibi non abnuam.<br>Miseret enim rerum tuarum, plurimas<br>,, Exilia secum calamitates perferunt.<br>(550) Nam etsi mihi tu vivis infensissima;<br>At me tibi haud unquam malevolum senties.<br><i>Med.</i> Ah pessime. hoc enim mihi tantum super<br>Miserae est, ut indignos viro lingua impetam<br>Mores tuos. ad nos enim accesti improbe.<br>[fol. B8v]<br>(555) Ad nos venis, qui te scias hostem De&#251;m<br>Hoststemque nostrum, atque omnium mortalium?<br>An non temeritas atque confidentia est,<br>Aspicere contra, quos tibi sis conscius<br>Laesisse, cum rerentur abs te diligi?<br>&#160; &#160; (560) ,, Pol inter humanas lues haud ultima<br>,, Mihi quidem videtur impudentia.<br>Sed tu qu&#242;d ad me veneris, factum optime.<br>Ego namque maledicens levabor paululum,<br>Dicamque quae fortasse doleas audiens.<br>(565) Ergo illa primum, prima quae sunt, ordiar.<br>&#160; &#160; [E 467] Ego te, quod aequ&#232;, quotquot Argoa trabe<br>Ven&#234;re vecti, notum Achivis omnibus,<br>Lethifera terrae traditurum semina,<br>Taurosque missum premere non sueto iugo,<br>(570) Qui flammam hiulcis evomebant naribus,<br>Ego te retraxi morte de certissima,<br>Aure&#238;que custodem draconem tergoris,<br>Spiras legentem corpus in multiplices,<br>Et rigida nunqu&#224;m complicantem lumina,<br>(575) Vita exuens, an non tibi vitam dedi?<br>Ipsoque patre, familiaque proditis,<br>Thessalide tecum vecta Iolco constiti,<br>Amore consultore, non prudentia,<br>[fol. C1r]<br>Peliamque lethi genere crudelissimo<br>(580) Gnatas peremi per suas. & quam tibi<br>Formidinem non sustuli? quae tu tamen<br>Oblitus accepisse, sceleratissime<br>Me prodis. & cum matrimoni&#238; pignora<br>Nostri supersint, alia praefertur mihi.<br>(585) Nam si sine esses liberis, ignoscerem.<br>&#160; &#160; Qu&#242; data fides concessit? aut qu&#242; foedera?<br>An non eosdem r&#234;re mundo coelites<br>Regnare nunc, quos cum mihi te astringeres?<br>An iura fasque omne esse mutatum putas?<br>(590) Etenim fidem fregisse te, haud es nescius.<br>Heu dextra, quae contacta toties supplici est,<br>Cum genibus his, heu quo viri fallacia<br>Me induxit. ut spes omnis in ventos ijt.<br>Verum age, liber namque agere tecum leniter,<br>(595) Quasi sis amicus, quod videri niteris,<br>Auxilia profugae pollicens, si Dijs placet.<br>Sed te refellam interrogando protinus,<br>Qu&#242; vertar? ad patrisne regales domos,<br>Quas te sequens cum patria everti mea?<br>(600) An ad Peliadas? ut recipiant scilicet<br>Humaniter, quarum dedi letho patrem?<br>Nam sic habent se res meae: invisa omnibus<br>[fol. C1v]<br>Sum facta amicis, quosque minime debui<br>Offendere, hos ingratiam offendi tuam.<br>(605) At me beatam te marito praedicant<br>Grai&#251;m nurus, & quis neget, quae coniuge<br>(Ah misera) fido perfruar? sed si fugam<br>Ego cum meis inire pusionibus<br>Deserta solis cogar: hoc vero decus<br>(610) Haec magna laus: errare egenos omnium<br>Natos meos, quae caussa quod spires fui.<br>&#160; &#160; O magne divorum sator, c&#251;r indicem<br>Auro dedisti, fiat ut cognobile.<br>Purumne sit: contra virorum nemini<br>(615) Discriminis signum additum est in corpore?<br><i>Cho.</i> ,, Irae graves sunt illae & implacabiles,<br>,, Quoties amicos inter extant iurgia.<br><i>Ias.</i> At me nihil peccare fando convenit,<br>Ac te aemulari. sed velut nautae boni,<br>(620) Qui remigantes summa vix stringunt vada,<br>Sic, quae loquendo funditasti plurima,<br>Nos summa tantum capita delibabimus.<br>&#160; &#160; [E 526] Ego, cum tuam tantopere beneficentiam<br>Tu iactites, non te, sed ipsam existimo<br>(625) Solam de&#251;m, solam omnium mortalium<br>Profectionis sospitatricem meae<br>[fol. C2r]<br>FuisseVenerem, sed tibi mentis parum,<br>Linguae sat est, quae memorat, ut nostri te amor<br>Eximere nos tantis periclis iusserit,<br>(630) Neque illa prorsus elevanda censeo.<br>Nam quae tulisti auxilia laudo me hercules.<br>Sed plura te nostrae salutis commoda<br>Sensisse, quam me, facile demonstrabitur.<br>&#160; &#160; Primum solo pro barbaro, atque immanibus<br>(640) Orientis oris Graeciam terram colis,<br>Fas, iusque calles omne, & uti legibus,<br>Docta aequitatis gratia es, non virium.<br>[E 539] Omnisque iam te sapere sentit Graecia,<br>Celebratque, non unquam futuram nobilem,<br>(645) Si finibus mundi lateres ultimis.<br>,, At ego neque auri mille pondo optaverim,<br>,, Neque Orpheo velim sonare gratius,<br>,, Fortuna deinceps ni sit illustris mea.<br>Haec de meis responsa sum factis tibi,<br>(650) Laboribusque. namque provocaveras.<br>Nunc, quae meas in nuptias convicia<br>Dixti, refellam, meque sapientem asseram,<br>Frugique, Medeaeque amicum denique<br>Fuisse, liberisque. Tu tace interim.<br>&#160; &#160; (655) Postquam ex Iolco h&#251;c appuli sacram ratem,<br>[fol. C2v]<br>Non unica vallatus aerumna caput<br>Quid consequi sperare fortunatius<br>Exul quij, qu&#224;m regiae connubijs<br>Natae potiri? non tui fastidio<br>(660) Odi&#243;ve sane, sicut exprobras mihi,<br>Novique thalami saucius cupidine,<br>Nec uti mea me sobole iactem: (sat mihi<br>Sat liberorum est, nil queror, vivant modo)<br>Sed uti quietam, (prima quae foelicitas)<br>(665) Placidamque nobis comparem & certam domum,<br>Et inopiam longe arceam, non inscius<br>,, Uti respuant omnes amici pauperem,<br>Ac liberos sic educem, ut nostra decet<br>Ortos domo. De&#238;n qui creabuntur novi<br>(670) Fratres eorum, qui mihi de te editi,<br>Iungam, atque in unam familiam conglutinans,<br>Omneis beem. nec iam tibi prole est opus.<br>At mihi futura prole praesentem utile<br>Visum iuvare est. num tibi non haec placent?<br>(675) Haud displicerent, sat scio, ni te tori<br>Orbatio turbaret. ade&#242; foeminae,<br>Lecto semel communicato, remini<br>Nil non adeptas esse vos. tum si qua fors<br>Obvenerit fraudatio, quae maxime<br>[fol. C3r]<br>(680) Sunt expetenda, existimatis noxia.<br>Nimis hercle vellem aliunde, qu&#224;m de foeminis<br>Sobolem cieri posse. vellem foeminas<br>Porr&#242; esse nullas, ita malum mortalibus<br>Nullum eveniret, viveretur tutius.<br><i>Cho.</i> (685) Belle ista finxti verba Iason. at mihi,<br>Et si meam praeter voluntatem loquor,<br>Mallemque mendax esse, liberaliter<br>Parum vid&#232;re facere, prodens coniugem.<br><i>Med.</i> Longe alia quam vulgo mihi sententia est.<br>,, (690) Nam quisquis in lingua gerit prudentiam,<br>,, Iniustus animo, noxium hunc duco virum.<br>,, Etenim ore fidens scelera posse obnubere,<br>,, Audet patrare, at sapere nequaquam arbitror.<br>Nec tu probum erga me quidem praestas viru<i>m</i>,<br>(695) Nec uti probus credare, sat facundus es.<br>Namque ilicet te uno refellam verbulo:<br>Si probus eras, persuasione aequum fuit<br>Uti, priusquam duceres, ac non eos<br>Caelare, quorum scire refert maxime.<br><i>Ias.</i> (700) Tun, si indicassem, obtemperavisses mihi?<br>Tun contineres verba? quae ne nunc quidem<br>Iram refraenas, esse quam seram scias?<br><i>Med.</i> Non hoc timebas, sed torum ne Barbarum<br>[fol. C3v]<br>Usque ad senectam extenderes ignobilem.<br><i>Ias.</i> (705) Hoc scito, me nullius ergo foeminae,<br>Quo potior, affectasse regalem torum:<br>Sed, ut ante dixi, teque foelicem volens,<br>Cupiensque fratres liberis communibus<br>Generare reges, fulcra ruiturae domus.<br><i>Me.</i> (710) Haud opto vitam prosperam illaetabilem,<br>Nec acerba contingat mihi foelicitas.<br><i>Ias.</i> Optare nosti? scis uti prudentior<br>,, Possis videri? ne time ceu tristia,<br>,, Utilia quae cognoris. & cum prosperis<br>(715) Ut&#234;re rebus, ne geme infortunium.<br><i>Me.</i> Tu sis protervus. namque quo vertare habes.<br>Ego ab omnibus deserta, terra hac exigor.<br><i>Ias.</i> Sic maluisti nempe. culpa neminem,<br><i>Me.</i> Qu&#238; quaeso? nubensne alteri ac te deserens?<br><i>Ias.</i> (720) Non, sed potentum capita diris devovens.<br><i>Me.</i> Illi bonum nobis precantur scilicet.<br><i>Ias.</i> Haud plura disceptare nunc tecum lubet.<br>Sed si quid &#224; me forte praestari velis<br>Tibi, tuisque de mea pecunia<br>(725) Fugientibus, d&#238;c: namque largibor libens,<br>Atque ad meos mittam vetustos hospites<br>Medea tecum, c&#251;r tibi faxint bene.<br>[fol. C4r]<br>Haec si negas accipere, perdes omnia:<br>(730) Sin reprimes iram, lucrum persenties.<br><i>Med.</i> Nullo tuorum uti hospitum desidero,<br>Nec dona cupio, nec mihi donaveris.<br>Etenim improborum dona nil lucri ferunt,<br><i>Ias.</i> Itaque deos ego testor omnes coelites,<br>(735) Praestare tibi me velle, natisque omnia.<br>At enim salus ipsa est tibi fastidio.<br>Respuis amicos, quod dolebis postea.<br><i>Me.</i> I: namque sponsae incendio ferves novae,<br>Nec longiorem sustines absentiam.<br>(740) I: duc amatam. sonet hymen. sed forsitan<br>Haud sine deo fautore venient tempora,<br>Istas Iason cum dolebis nuptias.<br><br><hr><br><table border = 0 cellpadding = 1><tr><td width = 282 align = center><h4><font size = +1>SCENA QUINTA</font><br><i>Chorus.</i></h4></td></tr></table>,, <font size = +3>N</font>Ec decus mundo nimius Cupido,<br>(745) ,, Nec bonum perfert, Venere<i>m</i> modesta<i>m</i><br>,, Opto, quam toto Dea nulla coelo<br>&#160; &#160; &#160; &#160; &#160; &#160; &#160; &#160; &#160; &#160; &#160; &#160; &#160; &#160; &#160; &#160; Laudibus aequat.<br>Ne mihi ne quaeso tuus sagittam<br>Aurea mittat puer &#232; pharetra<br>(750) Tinctilem desiderijs inevi-<br>&#160; &#160; &#160; &#160; &#160; &#160; &#160; &#160; &#160; &#160; &#160; &#160; &#160; &#160; &#160; &#160; &#160; &#160; &#160; &#160;  tabile telum.<br>[fol. C4v]<br>,, Sobriam laudo mediocritatem<br>,, Munus aeterni Iovis. ut neque ira,<br>,, Nec mihi laeso super ulla surgat<br>&#160; &#160; &#160; &#160; &#160; &#160; &#160; &#160; &#160; &#160; &#160; &#160; &#160; &#160; (755) Rixa cubili.<br>,, Nam sua de sede movetur ira<br>,, Petus, imbellem sine Marte lectum<br>,, Miror, &#242; celsa veneranda Cypro<br>&#160; &#160; &#160; &#160; &#160; &#160; &#160; &#160; &#160; &#160; &#160; &#160; &#160; &#160; &#160; &#160; &#160; &#160; Diva Paphoque.<br>(760) O solum natale, patrisque sedes<br>Nulla me vobis iubeat carere<br>Hora. nam quantis eadem procellis<br>&#160; &#160; &#160; &#160; &#160; &#160; &#160; &#160; &#160; &#160; &#160; &#160; &#160; &#160; &#160; &#160; Mergeret hora?<br>Ante me lethum domet, ante fatis<br>(765) Opprimar, qu&#224;m me patria relicta<br>Exteras quisquam videat coactum<br>&#160; &#160; &#160; &#160; &#160; &#160; &#160; &#160; &#160; &#160; &#160; &#160; &#160; &#160; &#160; &#160; Visere terras.<br>Nil magis duco miserum, nec esse<br>Comperi. nam qua regione, postquam<br>(770) Exulas, qua suscipi&#234;re Colchi<br>&#160; &#160; &#160; &#160; &#160; &#160; &#160; &#160; &#160; &#160; &#160; &#160; &#160; &#160; &#160; &#160; &#160; &#160; Hospes ab urbe?<br>Morte dent poenas merita prophani,<br>Qui suos ipsi violant amicos.<br>Haud mihi taleis sociabit ullum<br>&#160; &#160; &#160; &#160; &#160; &#160; &#160; &#160; &#160; &#160; &#160; &#160; &#160; &#160; (775) Tempus amicos.<br><a name = "Vierde"><table border = 0 cellpadding = 12><tr><td width = 408 align = center><a href ="#Vijfde"><img align=bottom alt=Continue border = 0 src=https://www.let.leidenuniv.nl/Dutch/Stijl/Goudstaf.gif width=379></a></td></tr></table>[fol. C5r]<br><br><table border = 0 cellpadding = 1><tr><td width = 282 align = center><h4><font size = +2>ACTUS QUARTUS</font><br><font size = +1>SCENA PRIMA</font>.<br><i>AEgeus. &#160; Medea.</i></h4></td></tr></table><font size = +3>M</font>Edea salve. non enim praefatio<br>Alia est amicis apud amicos aptior.<br><i>Med.</i> Salvebis & tu semen o Pandionis<br>AEge&#251;. sed h&#251;c quaeso unde terrarum venis?<br><i>AEg.</i> (780) Phoeb&#235;io digressus ex oraculo.<br><i>Med.</i> Fatidica c&#251;r tellus penetrata est tibi?<br><i>AEg.</i> Stirpem mihi desiderabam liber&#251;m.<br><i>Med.</i> Num per deos sine prole tam vixti diu?<br><i>AEg.</i> Sine prole vivo alicuius ira numinis.<br><i>Med.</i> (785) Coniux, an expers ducis aetatem tori?<br><i>AEg.</i> Vivo tamen non absque socia compare.<br><i>Med.</i> Sed quid tibi de sobole respondit deus?<br><i>AEg.</i> Quae nemini conijcere pronum, aut assequi est.<br><i>Med.</i> No<i>n</i> fas mihi est oraculu<i>m</i> cognoscere?<br><i>AEg.</i> (790) Quid ni? sagacem namque vult interpretem.<br><i>Med.</i> Edissere ergo, audire si non est nefas.<br><i>AEg.</i> Pedis instituti vetuit ocreas solvere.<br><i>Med.</i> Quo vetuit usque non eni<i>m</i> aeternu<i>m</i> arbitror.<br><i>AEg.</i> Donec lares visam reversus patrios.<br><i>Med.</i> (795) Qua gratia tandem appulisti his finibus?<br><i>AEg.</i> Pitte&#249;s soli regnum tenet Troezenij.<br>[fol. C5v]<br><i>Med.</i> Pelope ut ferunt natus, vir apprime pius.<br><i>AEg.</i> Hunc facere statui conscium sortis datae.<br><i>Med.</i> Rerum ille nimirum peritus talium est.<br><i>AEg.</i> (800) Factusque nobis hospes ex hoste optimus.<br><i>Med.</i> Sis usque foelix, & nihil desideres.<br><i>AEg.</i> Hem, quo color concessit oris pristinus?<br><i>Med.</i> AEge&#251;, virum sum nacta longe pessimum.<br><i>AEg.</i> Quid? explica, si te quid angit, planius.<br><i>Med.</i> (805) Iniuria me indigna Iason afficit.<br><i>AEg.</i> Iniuria t&#233;ne ille? narra clarius.<br><i>Med.</i> Induxit aliam coniugem nobis heram.<br><i>AEg.</i> Facinusne tantu<i>m</i> est ausus in se admittere?<br><i>Med.</i> Admisit. at veteres amici temnimur.<br><i>AEg.</i> (810) Pellectus h&#251;c, an sponte te fastidiens?<br><i>Med.</i> Amore tractus maximo in periurium.<br><i>AEg.</i> Eat in malam rem cum malitia, qua<i>m</i> refers.<br><i>Med.</i> Affinitatem nempe cupijt regiam.<br><i>AEg.</i> Qui rex cupit generum sibi illu<i>m</i> accersere?<br><i>Med.</i> (815) Hanc qui Corinthon possidet regno Creon.<br><i>AEg.</i> Ignosco iam Medea moerori tuo.<br><i>Med.</i> Sum nulla. de&#238;n terra exulem pellunt sua.<br><i>AEg.</i> Que&#238; quaeso. uah. cladem alteram ia<i>m</i> nu<i>n</i>cias.<br><i>Med.</i> Ipsus mihi interdixit his oris Creon.<br><i>AEg.</i> (820) Et sinit Iason? hoc quoque illaudabile.<br>[fol. C6r]<br><i>Med.</i> Verbis negat se sinere, connivet tamen.<br>Sed te per istas molle pubentes genas<br>Obtestor, ac per genua supplex obsecro,<br>Miserere miserae, misereare miserrimae.<br>(825) Nec me velis aspicere desertam exulem.<br>Sed recipe terra, recipe laribus me tuis.<br>Sic te cupita prole Veneris filius<br>Materque donent. ipse foelix denique<br>Moriare. sed maius fide nactus bonum es.<br>(830) Namque esse nostra desines industria<br>Sine liberis, largamque foeturam dabo,<br>Certis remiscens lecta verbis gramina.<br><i>AEg.</i> Non una caussa est, c&#251;r tibi, quod flagitas,<br>Abnuere nolim. Prima pietas ac De&#251;m<br>(835) Reverentia est, promissa soboles altera.<br>Re namque, quam desidero unam maxime,<br>Si te recipienda potiri quivero:<br>Experiar equidem, hospesque ero sanctissimus:<br>Unum tamen Medea nunquam fecero,<br>(840) Ut temet ex hoc ipse deducam solo.<br>Sed si domum non ducta nostram veneris:<br>Defensa eris. nec te abstrahet quisquam AEgeo.<br>At tu ipsa malo hac exeas terra, neque<br>Hospitibus esse autor viae, nec dux volo.<br>[fol. C6v]<br><i>Med.</i> Ita fiet uti vis. sed fides horum mihi<br>(845) Si detur, ero de te quidem tranquillior.<br><i>AEg.</i> Quid? an mihi no<i>n</i> credis? aut quid scrupuli<br>Restat? <i>Med.</i> Tibi fido satis rex optime.<br>Sed me Peliadon odia circumstant mala,<br>Odit Creon. hi, si mihi te foedera<br>(850) Astrinxerint testesque Dij, non auferent<br>Per vim solo me AEg&#235;io, sed si prius<br>Sermonibus fors occupere mollibus,<br>Et sancta vos inter coierint foedera:<br>Promissa nobis ilicet venti ferent.<br>(855) Sollicita sum, sunt nostra enim imbecillia.<br>Illis domus stat regia, & res floridae.<br><i>AEg.</i> Magnam hercle declaras tuam prudentia<i>m</i>.<br>Adeoque, si fixum tibi est, haud abnego.<br>Neque mihi non & utile hoc credo fore,<br>(860) Si qu&#238;bo tutelam tui praetexere<br>Apud inimicos iureiurando tuos.<br>Tu tuta porro fueris, ergo nomina<br>Quos me De&#251;m iurare coelest&#251;m velis.<br><i>Med.</i> Magnae solum Telluris, & patris mei<br>(865) Solem parentem, omneisque iura coelites.<br><i>AEg.</i> Quid aut futurum, aut non futuru<i>m</i> denique?<br><i>Med.</i> Ne me tuo te sponte pulsurum solo,<br>[fol. C7r]<br>Nec me, tuo si quis malevolorum solo<br>Abripiet, ultro dedituram deiera.<br>(870) <i>AEg.</i> Terramque iuro, & lucidam Solis facem,<br>Aliosque Superos, me ista facturum omnia.<br><i>Med.</i> Mali quid imprecare, ni faxis, tibi?<br><i>AEg.</i> Quod co<i>m</i>merentur qui De&#251;m fas negligunt.<br><i>Med.</i> Vade & vale, namque acta praeclare omnia;<br>(875) Et ego brevi muros videbo Palladis,<br>Cum perpetraro, atque impetraro, quae volo.<br><br><hr><br><table border = 0 cellpadding = 1><tr><td width = 282 align = center><h4><font size = +1>SCENA SECUNDA</font><br><i>Chorus.</i></h4></td></tr></table><font size = +3>T</font>E vero dux Atlantiades<br>Salvum patrijs applicet oris,<br>Et quae pectore fixa sub imo<br>(880) Premis, auspicibus perfice divis.<br>Visus es etenim nobis alta<br>Praeditus animi nobilitate<br>Regali nil cedere generi.<br><br><hr><br><table border = 0 cellpadding = 1><tr><td width = 282 align = center><h4><font size = +1>SCENA TERTIA</font><br><i>Medea.</i></h4></td></tr></table><font size = +3>O</font> Iupiter summe, &#244; Iovis summi aequitas,<br>(885) O Phoebe, qui res aspicis mortalium,<br>[fol. C7v]<br>Actum bene est. actum optime. nunc o meae<br>Nunc me triumphantem brevi spectabitis,<br>Nunc hostium victrix ero. haec demu<i>m</i> via est,<br>Hac ultionem nobilem molibimur.<br>(890) Hic namque subito, qua premebar maxime,<br>Consilia vir ceu portus excepit mea.<br>Hic clavus, hic nauclerus erit. haec ancora<br>Nobis athenas Atticas migrantibus.<br>Nunc quae meo decreta caelem pectore,<br>(895) Effabor, atque haec serio dici autuma:<br>Alicui rogatum familiari servulo<br>Ire imperabo, ut veniat h&#251;c, Iasona.<br>Quum venerit, mulcebo blandis vocibus.<br>Dicam videri facta praeclarissime,<br>(900) Quae facta. collaudabo regalem torum,<br>Et nuptias, quas me impetravit prodita.<br>Tantum precabor, nostra maneant pignora,<br>Non quo velim deserere tellure hostica,<br>Futura quippe malevolis ludibria:<br>(905) Sed uti dolo natam trucidem regiam.<br>Nam dona conspectu quidem pulcherrima<br>Pueri ferent, ut venia sit corinthia<br>Haerere terra, tenuis ornatum pepli,<br>Capitisque tortum, auroque deductum decus:<br>[fol. C8r]<br>(910) Quae corpori si forte circumiecerit<br>Ignara, dignam perferet pellex necem,<br>Et quisquis illam propius attrectaverit.<br>Sic munera herbis atque verbis tinxero.<br>Atque hactenus iucunda. Ad aliam transeo<br>(915) Orationem misera lamentabilem.<br>Nam quae mihi patrare deinceps animus est,<br>Faciunt dolorem, lacrymaru<i>m</i> imbrem exprimunt.<br>Meos enim natos, meos inquam mea<br>Hac hac manu stat mittere Orco liberos.<br>(920) Haud fata quisquam pellet illis tristia.<br>Hinc tota perturbabitur luctu domus<br>AEsonia. mox terra scelesta excessero,<br>Fugiens necem charissimarum prolium,<br>Fugiens scelus, quod sustinebo, maximum.<br>(925) Hoc namque potius o sodales optimae,<br>Quam virulentos hostium risus pati.<br>Fer, quod libet, fortuna. nam c&#251;r vivere<br>Desiderem? cui nec domus nec patria<br>Aperta, nec sit ulla miseriae quies?<br>(930) Tunc graviter erravisse sero sentio,<br>Quum credidi Graio, paternam deserens<br>Aulam. Sed & poenam dabit Graius mihi.<br>Nam me iuvabunt coelites. atque improbus<br>[fol. C8v]<br>Nec matre me deinceps videbit liberos,<br>(935) Nec rege natam prolis implebit novae.<br>Malis enim tollam venenis pessimam,<br>Ne me quis ignavam, nec imbellem putet,<br>Nec velle turpi vivere in silentio.<br>Longe alia sum, longeque aliam sentient,<br>(940) Et amicam amicis, & malevolis asperam.<br>Ac vita sane talis illustrissima est.<br><i>Cho.</i> Postquam tuam dixti mihi sententiam,<br>Tibique consulens, sacrisque legibus<br>Consentiens, haec esse fieri fas nego.<br><i>Med.</i> (945) At tu mihi decreta damnaris cave,<br>Si n&#238;l acerbum paterer, isthaec diceres.<br><i>Cho.</i> Ergo satos de te trucidabis parens?<br><i>Med.</i> Hoc nempe facto uram maritum maxime.<br><i>Cho.</i> At te miserior nulla fuerit foemina.<br><i>Med.</i> (950) Haec missa fac, vana omnis est oratio.<br>Quae coepta differt. sed age duc Iasonem.<br>Te semper utor cum fide usus integra est.<br>Ergo caveto, ne quid effutiveris.<br>Si serva dominae fida, mulier foeminae es.<br><br><hr><br><table border = 0 cellpadding = 1><tr><td width = 282 align = center><h4><font size = +1><font size = +1>SCENA QUARTA</font><br><i>Chorus.</i></font></h4></td></tr></table>[fol. D1r]<br>(955) <font size = +3>F</font>OElix o super&#251;m genus,<br>Praeclarum veteris semen Erechth&#235;i.<br>&#160; &#160; Qui terram colitis sacram<br>Inconcussae hominum viribus Atticae.<br>&#160; &#160; Vos purae sapientiae<br>(960) Hauritis liquido munus ab aethere.<br>&#160; &#160; Vestris Pierides iugis,<br>Sevisse Harmoniam fama memor refert<br>&#160; &#160; Vestris Idaliam Deam<br>Cephisi memorant fluminis ab vado<br>&#160; &#160; (965) Aurarum bona flamina<br>Aspirasse locis, temperiem quoque<br>&#160; &#160; Diffudisse per a&#235;ra<br>Pascendis animis acribus utilem.<br>&#160; &#160; Huic circum rosa tempora<br>(970) Fragrans usque bonis serpit odoribus.<br>&#160; &#160; Haec emittit & interim<br>Vobis aligeros aequa Cupidines,<br>&#160; &#160; Qui coelestibus ignibus<br>Divinisque rudes artibus imbuant,<br>&#160; &#160; (975) Et laudabilibus citent<br>Virtutum stimulis segnia pectora,<br>&#160; &#160; Vos ergo populus De&#251;m<br>Tantum arcete procul, si sapitis, nefas.<br>[fol. D1v]<br>&#160; &#160; Pelletisque scio, neque<br>(980) Vos speret genitrix impia vindices.<br>&#160; &#160; Quae quorsum genuit suos,<br>Si fic instituit perdere liberos?<br>&#160; &#160; At tu quid facias vide.<br>Inconcessa nimis vulnera comparas.<br>&#160; &#160; (985) Oramus, tua supplices<br>Tangentes genua, & faemineam manum,<br>&#160; &#160; Istam pone ferociam.<br>Et vincat pietas, vincere quam decet.<br>&#160; &#160; Ne sis efferior fera,<br>(990) Ventris n&#233;ve tui dulcia pignora<br>&#160; &#160; Irae sevitiam tuae,<br>Sed materna magis pectora sentiant.<br>&#160; &#160; Quae vero tibi funerum<br>Incessit rabies? que violentia<br>&#160; &#160; (995) Suadet tam miserabile<br>Inceptum? poterin tu sine lachrymis<br>&#160; &#160; Mactatae veluti bouis<br>Aspectare tuae progeni&#238; necem?<br>&#160; &#160; Et, quod maius erit, manu<br>(1000) Exturbare animas corporibus novas?<br><br><hr><br><table border = 0 cellpadding = 1><tr><td width = 282 align = center><h4><font size = +1>SCENA QUINTA</font></h4></td></tr></table>[fol. D2r]<br><table border = 0 cellpadding = 1><tr><td width = 282 align = center><h4>Iason. Medea.</h4></td></tr></table><font size = +3>A</font>Dsum vocatus. nam tibi intantum obsequi<br>Non invidebo, sis vel inimicissima.<br>Sed quid velis, d&#238;c, c&#251;rve me arcessiveris.<br><i>Med.</i> Verbis Iason te meis ignoscere,<br>(1005) Nostramque nihili ducere iracundiam<br>Magnopere cupiam, aequumque porro censeo.<br>Ego memet, ut tandem mihi mens reddita est,<br>Ratiocinando repperi damnabilem.<br>Et saepe mecum, misera: qui, dixi, furor?<br>(1010) Odisse amicos, quique recte consulant?<br>T&#251;ne extera audes regibus te opponere,<br>Viroque, qui de te meretur optime?<br>Se, teque firmans nuptijs regalibus?<br>Natisque fratres seminaturus tuis<br>(1015) Reges futuros? non tibi mutabitur<br>Tam laeva mens? quid patere tandem, an Coelites<br>Non optime Di&#238; subministrant omnia?<br>Quasi ne carendum prole sit, nec vertere<br>Iubear solum, fidisque amicis perfruar,<br>(1020) Fidosve sperem: haec cuncta proponens mihi,<br>Imaque tractans mente, sensi denique,<br>Ut nil sapuerim, irasque condemno leveis.<br>Et mi vir, amplector tuam prudentiam,<br>[fol. D2v]<br>Qui tantae utrique affinitatis gloriam<br>(1025) Assciveris, regesque soceros legeris.<br>Me saepe culpo, saepe vecordem voco.<br>Haec debui consilia, si scissem modo,<br>Praesentia iuvisse, lecto debui<br>Assistere, & gaudere vestris nuptijs.<br>(1030) At nos sumus, quales sumus, nam dicere<br>Vereor malas. sed t&#250;ne certares malis?<br>Stultisque verbis stulta pensares mea?<br>Iam iam volentes cedimus. iam dicimus<br>Errasse nos, inflexa iam sententia est.<br>(1035) O liberi, prodite tectis liberi,<br>Exite, patrem affamini, patrem osculis<br>Excipite vestrum, parcite iris asperis<br>Volente matre, sat datum furoribus.<br>Novata pax, nullus simultati locus.<br>(1040) Dextras* amicas iungite. O sors pessima,<br>Ut me futuri terret aspectus mali.<br>Sic filij, sic semper ulnis patrijs<br>Expetite claudi. Misera Colchi qu&#224;m male<br>Lachrymas repressas, ac tremis formidine,<br>(1045) Oblita quae iam patris irarum tui,<br>Os lachrymis opplere rursum cogeris.<br><i>Cho.</i> Et mihi virentes pullulascunt lachrymae.<br>[fol. D3r]<br>Nam cogitari maior hac clades nequit.<br><i>Ias.</i> Et haec placent uxor, neque illa displicent.<br>(1050) AEquas enim iras foeminarum censeo,<br>Quum coniuges mutare thalamos comparant.<br>Sed tu priorem corrigis sententiam,<br>Postquam tibi tandem agnita est praestantior.<br>Prudentis hoc est foeminae, concedere<br>(1055) Victoribus, Verum salus o pignora<br>Vobis parata est ope De&#251;m certissima.<br>Vos namque primates futuros auguror<br>Huius soli, cum nascituris fratribus.<br>Modo crescite animae. namque patri caetera<br>(1060) Curanda, tum, si quis Deorum faverit.<br>Utinamque quondam vos adultos cernere<br>Deque hostibus semper triumphantes meis<br>Possim, sed he&#251;s c&#251;r lachrymis manant genae,<br>Et lacteam diversa cervicem refers,<br>(1065) Nec quae loquor sat fronte laeta suscipis?<br><i>Me.</i> Angit suorum cura matrem partuum.<br><i>Ias.</i> Confide nunc. has ipse curas induam.<br><i>Me.</i> Age iam relinquo, freta verbis coniugis.<br>Sed flere natas esse credo foeminas.<br><i>Ias.</i> (1070) At tu nimis qu&#224;m crebra natis ingemis.<br><i>Me.</i> Genitrix enim sollicita sum, ne quid secus<br>[fol. D3v]<br>Obveniat olim, aetate adulta, liberis.<br>Sed quid sit, &#224; me c&#251;r vocatus veneris,<br>Narrata pars. nunc alteram narrabimus.<br>(1075) Quando tyranni me relegatam volunt,<br>Quin & mihi longe videtur rectius,<br>Habitare, ubi nec te queam, nec principes<br>Offendere istos, nam domum me remini<br>Odisse vestram, c&#234;do, metui parcite.<br>(1080) Sed hi tua vellem nutrirentur manu,<br>Socerumque adires, ne genus cogat tuum<br>Migrare, nullam ferre qui noxam queant<br><i>Ias.</i> Vix qu&#238;bo persuadere, tentandum tamen.<br><i>Me.</i> Ergo novae mandabis uxori, roget<br>(1085) Blande patrem, ne indicat his saltem fugam.<br><i>Ias.</i> Sane. neque h&#238;c frustrabimur molimine.<br>Nam me hercule una est foeminarum foemina.<br><i>Me.</i> Qu&#238;n & mihi partem ferendam sumere<br>Certum laboris. namque mittam munera<br>(1090) Olli, quibus n&#238;l orbe clausum pulchrius,<br>Nil orbe p&#226;r, praetenue contextu peplum,<br>Et fabrefactam auro coronam ductili.<br>Ferentque nati. iamque fanulum quempiam<br>H&#251;c ferre dona tempus est. O millies<br>(1095) Puella foelix, nacta talem coniugem,<br>[fol. D4r]<br>Mundumque talem, quem mei Sol maximus<br>Patris sator dedit suis nepotibus.<br>Hanc ecce dotem ferte foelicissimae<br>Pueri Creontis filiae, non illa, nec<br>(1100) Ridenda, nec temnenda capiet munera.<br><i>Ias.</i> Cur haec profundis teque denudas sine<br>Fructu? satin peplis abundat regia?<br>Aurone sat? tu si sapis, serva tibi<br>Nam si me amabit, quod futurum existimo,<br>(1105) Ego rebus unus anteponar omnibus.<br><i>Me.</i>,, Ah ne mihi, ne redde. placant munera<br>,, Ipsos Deos, ni vetere verbo fallimur,<br>,, Omnisque ab auro vincitur facundia.<br>Quae possidet, nunc fata reginae novae<br>(1110) Hac dote cumulant. A fuga porr&#242; meos<br>Vita velim redimere, non auro modo.<br>Sed vos propinquas cum domos intraritis,<br>Hanc, cui pater connubio se iungere<br>Dignabitur, quae facta nobis est hera,<br>(1115) Orate, & exorate nati supplices,<br>Ut haereatis hoc apud patrem solo.<br>Dicetis has, cum dona tradetis, preces.<br>Etenim necesse est omnium vel maxime<br>Ipsam suis haec capere manibus munera.<br>[fol. D4v]<br>(1120) Abite qu&#224;m properrime, boni mihi<br>Redite rebus his patratis nuncij.<br><table border = 0 cellpadding = 6><tr><td bgcolor = "#90A9BE" width = 303><font size = -1>&#160; &#160; <i>Dextras amicas iungite. &c. Haec secum, usque ad illud sic filij.<br>&#160; &#160; Expetite claudi. Misera. &c. Et haec secum.</i><font></td></tr></table><br><hr><br><table border = 0 cellpadding = 1><tr><td width = 282 align = center><h4><font size = +1>SCENA SEXTA</font><br><i>Chorus.</i></h4></td></tr></table><font size = +3>I</font>am nulla mihi ver&#242; superest<br>&#160; &#160; &#160; &#160; (1125) Spes vitae puerilis,<br>Nulla. ruunt in funera certa,<br>&#160; &#160; &#160; &#160; Caecaque rerum nympha<br>Imponens redimicula fulva,<br>&#160; &#160; &#160; &#160; Tristia fata reponet.<br>(1130) Et flaventia tempora cultu<br>&#160; &#160; &#160; &#160; Cinget perniciali,<br>Tractans digitis munera dira.<br>&#160; &#160; &#160; &#160; Persuadebit species,<br>[E 982] Atque ambrosius pepli fulgor<br>&#160; &#160; &#160; &#160; (1135) Induere aurea serta.<br>Stygius sponsae resonabit hymen<br>&#160; &#160; &#160; &#160; Pallentes apud umbras.<br>Praeceps Acheromta petet letho<br>&#160; &#160; &#160; &#160; Inopinato misera.<br>[fol. D5r]<br>(1140) Tu vero non omne fausto<br>&#160; &#160; &#160; &#160; Sponse generque potentum<br>Inscius exitium molire<br>&#160; &#160; &#160; &#160; Natis, uxorique.<br>Deflenda tamen magis es mater<br>&#160; &#160; &#160; &#160; (1145) Miserae mater misera<br>Prolis, quam thalami contempti<br>&#160; &#160; &#160; &#160; Dolor exagitat iustus.<br>Nam praeter ius, praeter & aequum<br>&#160; &#160; &#160; &#160; Aliam ducit Iason.<br><br><hr><br><table border = 0 cellpadding = 1><tr><td width = 282 align = center><h4><font size = +1>SCENA SEPTIMA</font><br><br><i>Paedagogus. &#160; Medea.</i></h4></td></tr></table>(1150) <font size = +3>H</font>Era liberis ademptus est fugae metus.<br>[E 1003] Et ipsa dona fronte placidissima<br>Recepit orta de Creonte filia.<br>Pax filiis est intus ac securitas.<br><i>Med.</i> &#160; &#160; &#160; &#160; Ehem.<br><i>Paed.</i> (1155) Foelicitatisne obstupescis nuncio?<br>Quur pallidas in terga reiectas genas?<br>Nec mea sereno dicta vultu suscipis?<br><i>Med.</i> &#160; &#160; &#160; &#160; He&#251; me.<br><i>Paed.</i> Haec nunciatis haud videntur consona.<br><i>Med.</i> (1160) Heu rursus, heu me. <i>Ped.</i> nu<i>m</i>quid infortunij<br>[fol. D5v]<br>Ignarus h&#249;c apporto? num fallor, neque<br>Denuncio tam laeta qu&#224;m speraveram?<br><i>Med.</i> Ut nunciasti cunque, de te n&#238;l queror.<br><i>Paed.</i> Qu&#251;r deijcis vultu<i>m</i>, & rigas os lachrymis?<br><i>Med.</i> (1165) Nimis hoc necesse est o senex, na<i>m</i> quae fero,<br>Ira deorum stolida conscivi mihi.<br><i>Paed.</i> Animo bono sis. namque si servare vis<br>De te satos, sunt iuris etiamnum tui.<br><i>Med.</i> Alios tamen mittam prius sub tartara<br>(1170) Ah misera. <i>Paed.</i> Sed non sola tu seiungeris<br>A liberis. Porr&#242; ferendae leniter<br>Mortalibus clades & indignissimae.<br><i>Med.</i> Ita faxo. tu vero domum te conferes,<br>[E 1020] Et, quibus opus, natis ministrabis meis.<br>&#160; &#160; (1175) O liberi vobis patent haec moenia,<br>Patet aula regis, vestra quae sedes erit<br>Misera relicta matre, qua privamini,<br>Carebitisque semper. at vero mihi<br>Mutanda tellus, alia quaerenda est domus.<br>(1180) Nec vos beatos ante, nec tutos metu<br>Aspexero, nec gratulari regiam<br>Patri puellam, nec torum, nec nuptias<br>Novas licebit, ac tenere lampada.<br>&#160; &#160; O temeritas infausta, qua sum perdita.<br>[fol. D6r]<br>Alimenta frustra parvulis ergo dedi?<br>(1185) Frustra editu vestro laboravi parens?<br>Graveisque Lucinae dolores pertuli?<br>[E 1032] At misera quondam spes alebam maximas.<br>Nam vos senectae pollicebar debili<br>Duo fulcra, fotoresque sperabam duos,<br>(1190) Vos & futuros arbitrabar, qui meum<br>(Quod munus aegris ultimum est mortalibus)<br>Componeretis funus olim mortuae.<br>Consumpta nunc spes omnis est. vobis enim<br>Orbata nunquam laeta vivam tempora.<br>(1195) Et vestra matrem non videbunt lumina<br>Deinceps. in aliam namque commigrabitis<br>Vitae figuram. Me quid intuemini<br>O pusiones. he&#251; quid agito. foeminae,<br>Animi cadunt. retro fugit fiducia,<br>(1200) Cum filiorum blanda tueor lumina.<br>Haud quivero. consilia valeant omnia<br>Priora, mecum potius abducam meos.<br>Quid enim patrem laedens miseria prolium<br>Ipsi mihi bis tanta consciscam mala?<br>(1205) Haud fecero, consilia valeant omnia.<br>[E 1095] At quanta fers Medea? vis ludibrij<br>Hominibus esse caussa malevolentibus?<br>[fol. D6v]<br>Impune tantas si ferant iniurias?<br>Quae cogitas, audenda. sed fati reor<br>(1210) Hoc quoque tui est, quod verba nimium mollia<br>Admittis animo. vos domum concedite<br>Nati, ite, quem vero prophanum censui,<br>Ac nolo sacris interesse, hic viderit,<br>Ne pereat. haud me mea manus frustrabitur.<br>&#160; &#160; &#160; &#160; (1215) Ah, ah,<br>Ne quaeso faxis anime. ne commiseris.<br>Permitte vivant, ne (nefas) interfice.<br>Quocunque fugiam, vivi erunt solatio.<br>Non faxo per Plutonios Alastoras,<br>(1220) Ut liberos illi meos irrideant.<br>Ac nos inultis opprimant iniurijs.<br>Pereant necesse est prorsus, hoc quando est ita,<br>Ego, quae sub auras edidi, dedam neci.<br>Haec facta nunc iam, infecta nec quisquam dabit.<br>(1225) Et iam caput cinctum corona, sat scio.<br>Peritque veste iam puella tinctili.<br>Sed nos viam nunc ibimus tristissimam.<br>Et tamen inibunt tristiorem filij<br>Missu meo, quos iam supremum affabimur.<br>(1230) Porrigite nostris dexteras amplexibus,<br>Porrigite proles. O manus charissimae,<br>[fol. D7r]<br>[E 1071] Atque ora nostris osculis gratissima,<br>O forma & o frontes honorae liber&#251;m.<br>Non h&#238;c, sed alijs este foelices locis,<br>(1235) Quae vestra vos mittet parens invisere.<br>Namque h&#238;c pater foelicitatem sustulit.<br>O laeta facies, o cutis mollissima,<br>O spiritus verna rosa iucundior.<br>Ite, ite, nam me vester obtutus gravat,<br>(1240) Ac taedio est. vincor malorum pondere.<br>Videoque, qu&#224;m magnum nefas ausura sim.<br>Sed terga dant consilia. praecellit furor,<br>Atque ira multarum calamitatum satrix.<br><table border = 0 cellpadding = 6><tr><td bgcolor = "#90A9BE" width = 303><font size = -1>&#160; &#160; <i>Med. Alios tamen mittam. &c. Haec apud se.<br>&#160; &#160; Ac nolo sacris interesse. &c. Sacra simulat ut Dido.</i><font></td></tr></table><br><hr><br><table border = 0 cellpadding = 1><tr><td width = 282 align = center><h4><font size = +1>SCENA OCTAVA</font><br><i>Chorus.</i></h4></td></tr></table><font size = +3>S</font>Aepius acreis in verborum<br>(1245) Cecidi pugnas, queis quaesitum,<br>An foemineam fas sit gentem<br>Res inquirere. Sed enim nobis<br>Sunt Pierides etiam nostrae,<br>Quae nobiscum faciant verba,<br>(1250) Pectoribusque instillent aliquid.<br>[fol. D7v]<br>Paucas tamen has est reperire,<br>Queis sapientia non aliena,<br>Seque Camoenae non invideant.<br>Haec porro sententia nostra est:<br>(1255) Quibus haud proles obtigit ulla,<br>Nec stirps unquam conspecta sua est:<br>Hos fortuna potiore frui.<br>Nam sive boni sint, sive mali,<br>Iucundamque parentibus agitent<br>(1260) Vitam nati, seu lachrymosam:<br>Omni prorsus qui prole carent,<br>Nec progeniem vid&#234;re suam,<br>Multis degunt vacui curis,<br>Multusque labos his exemptus.<br>(1265) At quibus est natorum germen<br>Dulce domi: continuis tota<br>Video curis angi vita,<br>[E 1102] Primum ut honeste nutriant illos,<br>Et rem lautam &#224; morte relinquant.<br>(1270) Altera vero genitoribus est,<br>Qua torquentur, sollicitudo,<br>Dignis indignisne laborent.<br>Namque haec incertissima res est.<br>Postremam nunc commemorabo<br>[fol. D8r]<br>(1275) Hominum cladem, nec eam minimam,<br>Qua cum res iam parta sat ampla est,<br>Cum iam corpora, teneraque genae<br>Pube decorae, spes ingentes<br>De se concivere. sed illos<br>(1280) Subitus casus, lethumque repens<br>Et spem cassam velut ungue secat.<br>Quo pertinuit tandem Superos,<br>Cum sint aliae nimium multae,<br>Sollicitudinis hac quoque clade<br>&#160; &#160; (1285) Mortales miseros onerare?<br><br><hr><br><table border = 0 cellpadding = 1><tr><td width = 282 align = center><h4><font size = +1>SCENA NONA</font><br><br><font size = -1>Medea.</font></h4></td></tr></table><font size = +3>S</font>Ollicita dudum maneo, quid casus ferat,<br>Comites, in aula quique sit rerum status.<br>Quid? non ministrum conspicamur Iasonis?<br>Ut spiritum vix ducit: & cuiuspiam<br>(1290) Novi mali videtur esse nuncius?<br><a name = "Vijfde"><table border = 0 cellpadding = 12><tr><td width = 408 align = center><a href ="#Einde"><img align=bottom alt=Continue border = 0 src=https://www.let.leidenuniv.nl/Dutch/Stijl/Goudstaf.gif width=379></a></td></tr></table><table border = 0 cellpadding = 1><tr><td width = 282 align = center><h4><font size = +2>ACT</font><font size = -2>&#9654;</font> <font size = +2>V</font><font size = -2>&#9654;</font>&#160; &#160; <font size = +2>SCE</font><font size = -2>&#9654;</font> <font size = +2>I</font><font size = -2>&#9654;</font><br><i>Nuncius.</i></h4></td></tr></table><font size = +3>O</font> Quae nefandum perpetravissi scelus<br>Medea fuge, fuga saluti consule<br>Celerrima, velisque remisque utere.<br>Quin & rotis auferre terrestri via.<br>[fol. D8v]<br><i>Med.</i> (1295) Quae caussa mihi sit tam repentinae fugae?<br><i>Nun.</i> Cecidit tuis & nata regalis modo,<br>Et rex venenis ipse praesentissimis.<br><i>Med.</i> Pulcherrime narras, & hinc iam denique<br>Iunctissimos, de meque meritos optime<br>(1300) Inter, loco pon&#234;re mihi non ultimo.<br><i>Nun.</i> Quid ais? satin sana es, nec atra percita<br>Bili? domum quae regiam confuderis<br>Totam miseria, morte, luctu, lachrymis,<br>Etiamne gaudes audiendo nuncio?<br><i>Med.</i> (1305) Haud deest mihi nunc, quod tibi respondeam.<br>Sed perge amabo, nec mihi succenseas,<br>D&#238;c ut perierint. namque fuero laetior,<br>Quanto peremptos tristiori funere<br>Narrabis exhalasse sontes spiritus.<br><i>Nun.</i> (1310) Postquam tuorum pignoru<i>m</i> germem duplex<br>Adv&#234;nit, accessitque sponsai domum<br>Cum patre: qui tuam dolebamus vicem,<br>Herilibusque qui movebamur malis,<br>Persensimus, multusque nostras occupat<br>(1315) Mox rumor aureis, te tuo cum coniuge<br>Pacem reconciliasse vos inter bonam.<br>Gaudemus, ac mulcemus, alius florida<br>Aureo capillo capita tangens liber&#251;m<br>[fol. E1r]<br>Alius manus. quin ipse eos prae gaudio<br>(1320) Ad faeminarum persequor conclavia.<br>Ast illa, quae nunc colitur &#224; nobis hera<br>Pro te, priusquam conspicaretur iugum<br>Stirpis tuae, laeto maritum lumine<br>Lustrare, sed mox pressit oculos atque humi<br>(1325) Defixit, & collum retorsit lacteum,<br>Natos patri indignata comites ingredi.<br>Quam reprimit verbis Iason mollibus,<br>Irasque sedat, ac profatur talia:<br>&#160; &#160; Mea l&#251;x, amicis ne velis esse aspera?<br>(1330) Facessat ira, neu caput reflexeris.<br>Illos amicos quos putat coniux, puta.<br>Nec dona, quae mittuntur, aspernabere.<br>Quin & Creontem precibus inflectes patrem,<br>His ut fugam nostra remittat gratia.<br>(1335) Haec dixerat. cui tanta propter munera<br>Vix compos animi nil Creontis abnuit.<br>Aberant emim haud longe vir & nati domo,<br>Quum nupta missis induit se vestibus.<br>Quas barbara distinxerat textrix acu.<br>(1340) Flavas corona de&#238;n comas amplectitur,<br>Speculoque discernit capillos splendido,<br>Umbramque gaudet contuendo mortuam.<br>[fol. E1v]<br>Mox se levat, totamque lustrat regiam,<br>Niveumque molli librat incessu pedem,<br>(1345) (Heu laeta nimium) saepe totum sustinet<br>Cervice recta corpus, & circumspicit.<br>Exinde vero cerneres spectaculum<br>Horribile. nam mutat color se pristinus,<br>Nec recta iam profert grad&#251;s, art&#251;s tremunt.<br>(1350) Quin membra terrae illideret, si non foret<br>Illapsa solio proximo. conspexit haec<br>Famulans anus, dominamque collapsam rata<br>Vel P&#226;nos ira, vel dei cuiuspiam<br>Alterius, altum plangit. at postquam videt<br>(1355) Albam labris se ferre spumam lividis,<br>Nec sanguinem superesse, qui tingat cutem,<br>Oculique retro pupulas converterent:<br>Tum magnus autem planctus edi coeptus est.<br>Ululare dixes verius, qu&#224;m plangere.<br>(1360) Aliae petunt genitoris ex templo domum,<br>Aliae novum cursu maritum quaeritant,<br>Ut coniugis de clade fieret certior.<br>Densis tremit sub pedibus omnis regia.<br>Cursorque quidam praeter alios mobili<br>(1365) Planta valens, pertulerat atrox nuncium.<br>At iam puellae vox negatur libera.<br>[fol. E2r]<br>Oculi gravescunt. sed tamen corpus levat.<br>Testans gemendo diritatem maximam<br>Oppressa gemina clade. Iactatur vorax<br>(1370) Vulcanus ex feralis auri circulo,<br>Qui cingit apicem. texta vero candidos<br>Induta consumunt puellae musculos<br>Miserrimae, procurrit ardens sedibus,<br>Quassansque crineis h&#251;c & illuc fumidos.<br>(1375) Excutere pestem cum corona nititur.<br>Sed n&#238;l agit. namque haeret aurum pestilens.<br>Quantoque motatur magis, tanto feri<br>Tolluntur ignes altius, tandem solo<br>Acerbitate victa nimia concidit,<br>(1380) Haud facile cuiquam nisi parenti agnobilis:<br>Nec enim status iam luminum depraenderes,<br>Nec frons erat manifesta. summo vertice<br>Destillat atris ignibus mixtus cruor,<br>Carnesque malarum fluunt ex ossibus,<br>(1385) (Res dira narratu, sed aspectu magis)<br>Haud aliter ac sudata pinu lacryma.<br>Tanta venenum vi latens infeceras.<br>At nos refugimus mortuam contingere<br>Omneis, docente ill&#238;us infortunio.<br>(1390) Sed ipse veniens cladis ignarus pater,<br>[fol. E2v]<br>Contagij securus, ad natam miser<br>Provolvitur, planctusque funebreis init,<br>Ac mulcet illam amplexus, affaturque ita:<br>&#160; &#160; [E 1208] Qu&#238; te deorum perdidit tali modo<br>(1395) Mea nata? quod te numen invidit mihi?<br>Et me sub extremo senectae termino<br>Orbavit? ego, non tu, sepulcro debeor.<br>Utinamque tecum nata possim commori.<br>His ubi querelis defatigatus Creon,<br>(1400) Artus seniles niteretur tollere,<br>Peplis adhesit, sicut hederae reptiles<br>Ramis adhaerent arboris Phoebe&#239;ae.<br>Tum visa demum forma luctae flebilis,<br>Erigere lassus genua conatur pater,<br>(1405) Patrem moratur nata. si vero paret<br>Adhibere vim, totum miser dilancinet<br>Infrusta se, carnem revellens ossibus:<br>Vix abstitit tandem, sed impar iam malo,<br>Mox in Notos diffudit extremum halitum.<br>(1410) Ergo iacet cum prole longaevus pater:<br>(Lachrymanda res) at tu quidem, si me audies,<br>Celerabis hinc aufugere qu&#224;m longissime.<br>Ni feceris, mox talionem senties.<br>&#160; &#160; ,, Experior umbram posse res mortalium<br>[fol. E3r]<br>(1415) ,, Recte vocari. quique nostram praedicant<br>,, Foelicitatem, sapere vulgo crediti,<br>,, Quid splendidis orationem vestiant<br>,, Mendacijs, hi sunt mea stultissimi<br>,, Sententia. foelix enim mortalium<br>(1420) ,, Nemo trahit vitalis aurae spiritus.<br>,, Sed est h&#236;c illo forsitan foelicior,<br>,, In quem minus sit saeva, cui parcat magis<br>,, Fortuna. foelix iure nemo dicitur.<br><br><hr><br><table border = 0 cellpadding = 1><tr><td width = 282 align = center><h4><font size = +1>SCENA SECUNDA</font><br><i>Chorus.</i></h4></td></tr></table><font size = +3>A</font>Pparet hanc irata lucem numina<br>(1425) Iasoni factura multis lugubrem<br>Merito malis. At tu Creontis filia<br>Miseranda, te deflemus, in Plutonia<br>Quae regna migras, genere crudelissima<br>Lethi luens* Iasonis connubia.<br><br><hr><br><table border = 0 cellpadding = 1><tr><td width = 282 align = center><h4><font size = +1>SCENA TERTIA.</font><br><i>Medea.</i></h4></td></tr></table>(1430) <font size = +3>H</font>Oc restat unum, liberis letho datis<br>Comites, ut huius deseram maturrime<br>Fines soli. nec convenit me desidem<br>[fol. E3v]<br>Inimiciori d&#233;dere necandos manu.<br>Pereant necesse est. idque vitari nequit.<br>(1435) Ergo trucidem quae sub auras edidi.<br>&#160; &#160; Quin temet armas anime? quin accingeris?<br>Cessasne perpetrare? patratu quidem<br>Horribile facinus, sed quod atrox imperet<br>Necessitas? ferrum arripe infoelix manus,<br>(1440) Appraende gladium, solve natis carceres,<br>Fac lugubreis ad mortis animae pervolent<br>Metas, quid autem terret? obliviscere<br>Peperisse quaeso. finge paulisper meos<br>Non esse natos, hoc brevi saltem die.<br>(1445) De&#238;n flebimus. Quamvis enim nostro cadent<br>Mucrone, sunt me ipsa mihi chari magis.<br>Sed vindicans iniurijs hostilibus<br>Miseros necabo misera mater liberos.<br><br><hr><br><table border = 0 cellpadding = 1><tr><td width = 333 align = center><h4><font size = +1>SCENA QUARTA</font><br><i>Chorus.</i></h4></td></tr></table><font size = +3>T</font>Ellus o, rapidique Solis orbis,<br>(1450) Telluri nova largiens quotannis<br>Rerum semina, qui facem coruscis<br>Illustrem radijs per universa<br>Convectans, sub utroque quicquid axe est,<br>[fol. E4r]<br>Tot terras populosque contueris,<br>&#160; &#160; &#160; &#160; &#160; &#160; &#160; &#160; &#160; &#160; &#160; &#160; (1455) Despice quaeso,<br>Matrem despice perditam, priusquam<br>Natis attulerit necem cruentam.<br>Nam te commemorat suae parentem<br>Stirpis. sed manibus genus Deorum<br>(1460) Humanis violarier nefandum.<br>Ergo iras cohibe pater, coerce<br>&#160; &#160; &#160; &#160; &#160; &#160; &#160; &#160; &#160; &#160; &#160; &#160; Pectora saeva.<br>Caedes exime de dono scelestas<br>AEetae, Iovis o benigna proles,<br>(1465) Qua nil pulchrius intuetur ingens<br>Mundus, Tisiphonem duasque pelle<br>Germanae simileis suae sorores,<br>Ne partus pereant, tuumque dium<br>&#160; &#160; &#160; &#160; &#160; &#160; &#160; &#160; &#160; &#160; &#160; &#160; Prospice semen.<br>(1470) Et te Cyaneas inhospitaleis<br>Quorsum pertinuit subisse Colch&#236;?<br>Ut post mille pericla, mille casus,<br>H&#238;c natos patria procul necares?<br>O crimen grave, parricidiali<br>(1475) Lethum sponte suis manu parantem<br>&#160; &#160; &#160; &#160; &#160; &#160; &#160; &#160; &#160; &#160; &#160; &#160; Stringere ferrum.<br><br><hr><br><table border = 0 cellpadding = 1><tr><td width = 282 align = center><b><font size = +1>SCENA QUINTA</font></b></td></tr><tr><td>[fol. E4v]</td></tr><tr><td width = 282 align = center><b><i>Pueri. &#160; Chorus.</i></b></td></tr></table><font size = +1>H</font>Eu quo feror? qua matris evadam manus?<br><i>Alt.</i> Ign&#244;ro mi germane, nam nulli sumus.<br><i>Cho.</i> Audisne clamoris sonum?<br>(1480) Ah, misera, quae te sors agit<br>Fatalis? accedam prope.<br>At at, videtur in necem<br>Ferri suorum viscerum.<br><i>Pue.</i> Nunc, nunc opus, nu<i>n</i>c ferte populares opem.<br>(1485) Iam proximi, iam pene sub ferro sumus.<br><i>Cho.</i> Tu nata saxo pectore ferreo<br>&#160; &#160; &#160; &#160; Videris esse praedita,<br>Quae nil merentum germina pignorum<br>&#160; &#160; &#160; &#160; Spontanea vellas manu.<br>(1490) Unam audio, sed numine percitam<br>&#160; &#160; &#160; &#160; Iunonis osae pellicem,<br>Unam priori tempore foeminam<br>&#160; &#160; &#160; &#160; In&#242; duorum parvula<br>In filiorum corpora lugubri<br>&#160; &#160; &#160; &#160; (1495) Armasse ferro dexteram,<br>Post se marinis piscibus edito<br>&#160; &#160; &#160; &#160; Misisse de saxo dapem,<br>Nec post duarum crimina caedium<br>&#160; &#160; &#160; &#160; Voluisse vitam ducere.<br>[fol. E5r]<br>(1500) O fons cruentis funeribus scatens<br>&#160; &#160; &#160; &#160; Cum prole pennata Venus.<br><br><hr><br><table border = 0 cellpadding = 1><tr><td width = 282 align = center><h4><font size = +1>SCENA SEXTA</font><br><i>Iason. &#160; Chorus.</i></h4></td></tr></table><font size = +3>V</font>Os, quae propinquae statis h&#238;c o foeminae,<br>Monstrate nobis sceleris autorem gravis<br>Medeam. etenim scire vos existimo,<font color = "#BBBBBB">*</font><br>(1505) An hisce tectis lateat, an profugerit.<br>[E 1296] Nam se specu telluris imae clauserit,<br>Aut a&#235;rem pennis necesse invaserit,<br>Nullas velit si regiae poenas dare.<br>An credidit se post Corinthi principes<br>(1510) Letho datos, posse ultionem evadere<br>Tantae domus? sed non eam tam perdere<br>Fest&#238;no, qu&#224;m lethi periclo liberos<br>Eximere. poenas his dabit, quorum ultio est,<br>Sed chara veni ne perirent pignora,<br>(1515) Dum matris ob delicta plectunt liberos<br>Hi, qui Creontis sanguine attingunt domum.<br><i>Ch.</i> Ah miserior qu&#224;m r&#234;re. non haec diceres,<br>Rerum tuarum si statum cognosceres.<br><i>Ias.</i> Quid? an & mihi mortem minatur pessima?<br><i>Ch.</i> (1520) Nati tui periere materna manu.<br>[fol. E5v]<br><i>Ias.</i> Hem. perijmus, si vera sunt quae praedicas.<br><i>Ch.</i> Ceu nulla iam sint, sic habeto pignora.<br><i>Ias.</i> Intra parietes, an trucidavit foris?<br><i>Ch.</i> Portam recludens gemina cernes funera.<br><i>Ias.</i> (1525) Porrigite claves, in seras immittite,<br>Properate famuli, cardines dissolvite,<br>Spectare prolem liceat, illam plectere.<br><br><hr><br><table border = 0 cellpadding = 1><tr><td width = 333 align = center><h4><font size = +1>SCENA SEPTIMA</font><br><i>Medea. &#160; Iason.</i></h4></td></tr></table><font size = +3>Q</font>Uid has arietas, ce&#251; velis evertere,<br>Portas ab imo funditus vulsas solo,<br>(1530) Caesamque sobolem, meque ferro fortiter<br>Usam requirens? parce. nam si colloqui<br>Desideras, affare. non tanges manu.<br>Talem dedit currum patris Phoebus pater,<br>Ex hostibus quo saepe medijs auferar.<br>(1535) <i>Ias.</i> O mulier odijs omnium dignissima,<br>Hostis de&#251;m mortalium acerrima,<br>Mea maxima vero, tuis quae partubus<br>Natis meis inflixeris ferrum parens,<br>Me ut perderes, & perdidisti funditus.<br>(1540) Et tanta post flagitia Solis lampadem<br>Terramque contempl&#226;re. Di te coelites<br>[fol. E6r]<br>Perdant. At ego me sapere nunc demum fleo,<br>Tunc fateor insanisse, cum tantam luem<br>Patris ab domo, terraque ductam barbara<br>(1545) Mecum Pelasgis finibus nave intuli<br>Te, quae patrem, quae prodidisti patriam.<br>Adeo tuum armavisse genium numina<br>In me videntur fratre quae caeso (nefas)<br>Indigna nostrae facta navis sarcina es.<br>(1550) Sic auspicata es. iuncta nobis postea<br>Taeda iugali, facta natorum parens<br>Ex me du&#251;m es, quos sustulisti nuptijs<br>Offensa nostris. Quae pelasgi sanguinis<br>Auderet hanc immanitatem foemina?<br>(1555) Et te tamen Graijs puellis praetuli<br>Cunctis, leam non foeminam dignans toro,<br>Qua Scylla non immanior Trinacria est.<br>&#160; &#160; O nuptias semper mihi deflebileis.<br>Sed mille te nil laeserim convicijs,<br>(1560) Tam pervicaci mente te natam scio.<br>&#160; &#160; Abi scelesta, cede trux venefica.<br>Auferre. fuso tincta prolis sanguine.<br>At me meis ingemere fatis admonet<br>Nimius dolor. qui nec iuvabor regio<br>(1565) Quidquam toro, nec qui meo sunt semine<br>[fol. E6v]<br>Creti, meaque huc usque nutriti manu,<br>Hos qu&#238;bo vivos alloqui, sed perdidi.<br><i>Me.</i> Responsione h&#238;c uterer longissima,<br>Ni sciret altus Iupiter, quae senseris<br>(1570) Benefacta de me, quidque contra feceris.<br>At non erat fatale, sed ne aequum quidem,<br>Ut cum mei legitima sprevisses tori<br>Coniugia, dulcem deinde vitam duceres,<br>Immunis offensae omnis, insultans mihi.<br>(1575) Aut ut tyrannus, vel tyranni filia<br>Impune me; natosque terra pellerent.<br>&#160; &#160; Porro leaenam me licebit nomines,<br>Monstrumve Siculi si placet Scyllam freti.<br>Etenim voluntati tuae obstruxi viam.<br>(1580) <i>Ias.</i> Nec tu cares moerore, cladis particeps.<br><i>Me.</i> Verum, sed haud ridere te: id vero meum<br>Lenit dolorem. <i>Ias.</i> Matris o nati malae.<br><i>Me.</i> Nati paterna perditi vesania.<br><i>Ias.</i> At non iacent mucrone desecti meo.<br>(1585) <i>Me.</i> Sed nuptijs, tantoque contemptu mei<br>Sunt perditi. <i>Ias.</i> tantine fecisti torum?<br><i>Me.</i> Parvamne censes foeminis iniuriam<br>Hanc aestimari? <i>Ias.</i> Censeo quae sint probae<br>Ac temperantes, sed tibi quid non malum est?<br>[fol. E7r]<br>(1590) <i>Me.</i> At hi iacent, quod tu dolebis maxime.<br><i>Ias.</i> Dirae tibi umbrae semper, ultricesque erunt.<br><i>Me.</i> Nov&#234;re divi, unde orta prior iniuria.<br><i>Ias.</i> Animum tuum novere detestabilem.<br><i>Me.</i> Odiosus est sermo mihi dudum tuus.<br>(1595) <i>Ias.</i> Et mihi tuus, sed quod rogabo, ne nega.<br><i>Me.</i> Haud abnuam, si facile praestari potest.<br><i>Ias.</i> Sine me meam prolem sepulchris condere.<br><i>Me.</i> Pol haud sinam. namque ipsa tumulo co<i>n</i>tegam<br>Iunonis in templo Dearum maximae,<br>(1600) Ne quis revellens busta nostrorum hostium,<br>Irrideat. festumque terra Zisyphi<br>Solenne, ritus & relinquam debitos,<br>Que&#238;s expiem caedis nefandae crimina.<br>Mox arva prisco culta visam Erechtheo,<br>(1605) Utarque tectis AEge&#239; Pandione<br>Claro fati. Tu morte vero concides<br>Atroce, sed factis tuis dignissima,<br>Arg&#251;s scelestum fragmine oppressus caput,<br>Thalami mei post exitum illaetabilem.<br>(1610) <i>Ias.</i> At te illorum perdat Erinnys,<br>Iustaque fusi sanguinis ultrix.<br><i>Me.</i> Quis deus audit fraudatorem<br>Hospitij, & iurisiurandi?<br>[fol. E7v]<br><i>Ias.</i> Ah impura lues natorum.<br>(1615) <i>Me.</i> Concede domum, sepeli nuptam.<br><i>Ias.</i> Sed gemina mihi prole carendum.<br><i>Me.</i> Nondum luges, sed lugebis<br>Senior. <i>Ias.</i> O charissima proles.<br><i>Me.</i> Matri non tibi. <i>Ias.</i> Caes&#237;ne etiam<br>(1620) Chari? <i>Me.</i> Te laesura peremi.<br><i>Ias.</i> He&#238; lingua mihi suaviloquenti<br>Opus est, ut, quos genui, amplectar<br>Natos. <i>Me.</i> Nunc illos alloqueris<br>Sero, quos olim repulisti.<br>(1625) <i>Ias.</i> Per te superos oro, teneram<br>Permitte semel mulcere cutem.<br><i>Me.</i> Haud licitum, nunquam exorabis.<br><i>Ias.</i> Audis Iupiter, ut reijciar.<br>Audis quae faciat scelerata,<br>(1630) Quae mihi sparsa leaena suorum<br>Sanguine? Quantum tamen (heu) possum<br>Plango meos, ac lugeo natos,<br>Testans numina magna Deorum:<br>Ut veter ac longe arcear abs te,<br>(1635) Ne, quos ipsa trucidavisti,<br>Contingere, nec condere terra<br>Vitae cassos lumine possim,<br>[fol. E8r]<br>Quos ego nunquam de me genitos<br>Cernere debueram, si sub te<br>&#160; &#160; (1640) Fuerant sic interituri.<br><br><hr><br><table border = 0 cellpadding = 1><tr><td width = 222 align = center><h4><font size = +1>SCENA</font> <font size = -2>&#9654;</font><br><i>Chorus.</i></h4></td></tr></table><font size = +3>V</font>Arie Iupiter hominum fata<br>Dispensat. praeter spem multa<br>Eveniunt. sperata negantur.<br>Contra, quae minime sper&#226;ris,<br>His Di superi fecere viam.<br>Quod confirmat tuus AEsonide<br>&#160; &#160; Casus, miserandus & hosti.<br><a name = "Borculo"><table border = 0 cellpadding = 12><tr><td width = 408 align = center><a href ="#Einde"><img align=bottom alt=Continue border = 0 src=https://www.let.leidenuniv.nl/Dutch/Stijl/Goudstaf.gif width=379></a></td></tr></table><table border = 0 cellpadding = 1><tr><td align = center width = 282>ERRATA</td></tr></table>A .3. facie .1. pro spreta lege spreti&#160; &#160; A.8. g,<br>.1. Pro esse lege iste. B .4. fa .2. pro pecca<i>n</i>tem lege<br>precante<i>m</i>. D .2. fa .2. pro Dexteras lege Dextras.<br><table border = 0 cellpadding = 12><tr><td align = center width = 282><font size = +1>ULTRAIECTI</font><br>EXCUDEBAT HARMAN-<br>nus Borculous Anno &#224; Christo* na-<br>to M. D. XLIII.<br>Impensis I. C.</td></tr></table><hr><br>[fol. E8v]<br>[Drukkersvignet]<br><table border = 0 cellpadding = 12><tr><td align = center width = 282>Cum Gratia & Privilegio Cae-<br>sariae Maiestatis.</td></tr></table><a name = "Einde"><table border = 0 cellpadding = 12><tr><td width = 408 align = center><a href ="index-2.html"><img align=bottom alt=Continue border = 0 src="https://www.let.leidenuniv.nl/Dutch/Stijl/Goudstaf.gif" width="379"></a></h4></td></tr></table><table border = 0 cellpadding = 1><tr><td width = 222 align = center><h4>Tekstkritiek:</h4></td></tr></table>fol. A3r Spreti <i>er staat:</i> Spret (<i>zie Errata op fol.</i> E8r)<br>vs. 2 milite <i>er staat:</i> milite.<br>vs. 144 ignara <i>er staat:</i> ignarae<br>vs. 185 iste <i>er staat:</i> esse (<i>zie Errata</i>)<br>vs. 286 docta <i>er staat:</i> dosta<br>vs. 396 precantem <i>er staat:</i> peccantem (<i>zie Errata</i>)<br>vs. 1040 Dextras <i>er staat:</i> Dexteras (<i>zie Errata</i>)<br>vs. 1429 luens <i>er staat:</i> Ivens<br>vs. 1504 Medeam <i>er staat:</i> Medean<br>fol. E8r Christo <i>er staat:</i> Chisto<br><ul><li><a href = "SeverinsJason1632.html"><i>Jason en Medea</i> (1632) door G. Severins van Cuilla</a><li><a href = "SixMedea1648.html"><i>Medea</i> (1648) door Jan Six</a><li><a href = "KempMedea1665.html"><i>Medea, off wraek van verlaete min</i> (1665) door Jacobus Kemp</a><li><a href = "JanVosMedea1667.html"><i>Medea</i> (1667) door Jan Vos</a><li><a href = "MeijerGhuldeVlies1667.html"><i>Ghulde vlies</i> (1667) door Lodewyk Meijer </a><li><a href="index-2.html">Ceneton</a><br><li><a href="https://www.let.leidenuniv.nl/Dutch/Canonisations.html">Voorkeurenpagina Opleiding Nederlands</a></ul></body>
<!-- Mirrored from www.let.leidenuniv.nl/Dutch/Ceneton/TiaraMedea1543.html by HTTrack Website Copier/3.x [XR&CO'2014], Wed, 23 Apr 2025 05:56:21 GMT -->
</html>