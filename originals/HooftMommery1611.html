<html><!-- Author: Antonius Harmsen (A.J.E.Harmsen@hum.leidenuniv.nl) --><!-- Department of Dutch Language and Literature, Leiden University --><!-- Date: 2nd November 2016 - Last update: 10th February 2017 --><!-- Purpose: text edition Dutch seventeenth century play -->
<!-- Mirrored from www.let.leidenuniv.nl/Dutch/Ceneton/HooftMommery1611.html by HTTrack Website Copier/3.x [XR&CO'2014], Wed, 23 Apr 2025 05:56:22 GMT -->
<meta name="keywords" lang="nl" content="ceneton, "><head><style type="text/css"><!-- A { text-decoration:none } --></style><title>P.C. Hooft - Mommery - 1611</title><meta name="robots" content="index, follow"></head><body background bgcolor="#B3B3B3" leftmargin="50"><a href = "https://www.let.leidenuniv.nl/Dutch/Canonisations.html"><img align=bottom border=0 src="https://www.let.leidenuniv.nl/Dutch/Stijl/Dutch.gif" width="479"></a><br><br>P.C. Hooft: <i>Mommery.</i> Amsterdam, 1611.<br>In: <i>Emblemata amatoria,</i> p. 137-140<br>Uitgegeven door dr. A.J.E. Harmsen, Universiteit Leiden.<br><a href = "LijstCeneton.html#038796">Ceneton038796</a> &#151; <a href = "https://www.let.leidenuniv.nl/Dutch/Renaissance/Facsimiles/HooftEmblemata1611/index.htm" target = "new">Ursicula</a><br>In deze uitgave is de <font color = "#16316B">fractuurletter is in een aparte kleur</font> weergegeven.<br><br><a name = "Begin"><table border = 0 cellpadding = 12><tr><td width = 408 align = center><a href ="#Eerste"><img align=bottom alt=Continue border = 0 src=https://www.let.leidenuniv.nl/Dutch/Stijl/Goudstaf.gif width=379 height=17></a></td></tr></table>[<a href="https://www.let.leidenuniv.nl/Dutch/Renaissance/Facsimiles/HooftEmblemata1611/source/hoofam137.htm" target = "new">p. 137</a>]<br><table border = 0 cellpadding = 1><tr><td width = 333 align = center><h4><font size = +2>MOMMERY.</font><br><br><font color = "#16316B">De Min met het schilt van</font> Medusa <font color = "#16316B">sonder booch of pylen, achter hem drie Minnaers,</font> Wanhopende, Hopende, Ghenietende, <font color = "#16316B">met goude ketens aen haer beenen als Slaven.</font></h4></td></tr></table><table border = 0><tr><td align = center width = 222>Ghenietende.</td></tr></table>&#160; &#160; &#160; &#160; <font color = "#16316B"><font size = +3>D</font>At ghy de strenghe Min,<br>&#160; &#160; &#160; &#160; Die niemandt uyt en sondert<br>&#160; &#160; &#160; &#160; Die van verstant en sin<br>&#160; &#160; &#160; &#160; Berooft soo menich hondert,</font><br>&#160; &#160; &#160; &#160; (5) <font color = "#16316B">Wiens naem op Aerden dondert,<br>&#160; &#160; &#160; &#160; Sonder zijn wapen siet,<br>&#160; &#160; &#160; &#160; En zijt daer af verwondert;<br>&#160; &#160; &#160; &#160; Noch van dit wapen niet.<br><br>&#160; &#160; &#160; &#160; &#160; &#160; Door wijtberoemde Faem</font><br>&#160; &#160; &#160; &#160; (10) <font color = "#16316B">Van u gheseghent wesen,<br>&#160; &#160; &#160; &#160; Joffrouwen, is u naem<br>&#160; &#160; &#160; &#160; Ten hemel hoogh gheresen.<br>&#160; &#160; &#160; &#160; Cupido creech, door desen,<br>&#160; &#160; &#160; &#160; Lust u te komen by;</font><br>&#160; &#160; &#160; &#160; (15) <font color = "#16316B">Maer ghy mocht hem belesen<br>&#160; &#160; &#160; &#160; Met schoonheyts toovery.</font><br><br><table border = 0><tr><td align = center width = 222>Hopende.</td></tr></table>&#160; &#160; &#160; &#160; <font color = "#16316B"><font size = +3>I</font>N dezen dut, de Guyt<br>&#160; &#160; &#160; &#160; Zijn Moeder raet ginck vragen/<br>&#160; &#160; &#160; &#160; Die hielep hem daer uyt,</font><br>&#160; &#160; &#160; &#160; (20) <font color = "#16316B">En sey, wat duysent plaghen!<br>&#160; &#160; &#160; &#160; Sout ghy de eere waghen,<br>&#160; &#160; &#160; &#160; Van&#146;t gheen ghy hebt ghewracht<br>&#160; &#160; &#160; &#160; In ontallijcke daghen,<br>&#160; &#160; &#160; &#160; Soo licht op eenen nacht.</font><br><br>&#160; &#160; &#160; &#160; &#160; &#160; (25) <font color = "#16316B">Als ghy betoovert waert,<br>&#160; &#160; &#160; &#160; U Koocker mochtmen kloven;<br>&#160; &#160; &#160; &#160; Hooch is haer schoonheyts aert,</font><br>[<a href="https://www.let.leidenuniv.nl/Dutch/Renaissance/Facsimiles/HooftEmblemata1611/source/hoofam138.htm" target = "new">p. 138</a>]<br>&#160; &#160; &#160; &#160; <font color = "#16316B">U Booch en Pylen rooven.<br>&#160; &#160; &#160; &#160; Zy preeckte voor een dooven</font><br>&#160; &#160; &#160; &#160; (30) <font color = "#16316B">Hoe (seyd&#146; hy) kan&#146;t gheschien?<br>&#160; &#160; &#160; &#160; Hy wildet niet ghelooven,<br>&#160; &#160; &#160; &#160; Maer moest het gaen besien.</font><br><br><table border = 0><tr><td align = center width = 222>Wanhopende.</td></tr></table>&#160; &#160; &#160; &#160; <font color = "#16316B"><font size = +3>S</font>Oo ghy haer enckel wilt<br>&#160; &#160; &#160; &#160; Sey Venus gaen begapen,</font><br>&#160; &#160; &#160; &#160; (35) <font color = "#16316B">Soo neemt Minervas schilt,<br>&#160; &#160; &#160; &#160; Gaet haer daer mee betrapen,<br>&#160; &#160; &#160; &#160; Dat ellick een voor&#146;t slapen<br>&#160; &#160; &#160; &#160; In tooverey bevrijt:<br>&#160; &#160; &#160; &#160; Laet hier u eyghen wapen,</font><br>&#160; &#160; &#160; &#160; (40) <font color = "#16316B">Soo raeckt ghy dat niet quijt.<br><br>&#160; &#160; &#160; &#160; &#160; &#160; Dat Backhuys, sey de Min,<br>&#160; &#160; &#160; &#160; Heeft wonderlijcke krachten.<br>&#160; &#160; &#160; &#160; &#146;t Verkeert de Iongmans in<br>&#160; &#160; &#160; &#160; Steenrotsen, die&#146;t betrachten.</font><br>&#160; &#160; &#160; &#160; (45) <font color = "#16316B">Set dat uyt u ghedachten,<br>&#160; &#160; &#160; &#160; (Sey zy) van daer ist vert:<br>&#160; &#160; &#160; &#160; Haer schoonheyt kan versachten,<br>&#160; &#160; &#160; &#160; Soo seer als dat verhart.</font><br><br><table border = 0><tr><td align = center width = 222>Ghenietende.</td></tr></table>&#160; &#160; &#160; &#160; <font color = "#16316B"><font size = +3>S</font>Oo haest dit had verstaen</font><br>&#160; &#160; &#160; &#160; (50) <font color = "#16316B">Den Lecker onbedwonghen,<br>&#160; &#160; &#160; &#160; Hy volghde haer vermaen,<br>&#160; &#160; &#160; &#160; Is vrolijck opghespronghen:<br>&#160; &#160; &#160; &#160; Want nae zijn Moeders tonghe<br>&#160; &#160; &#160; &#160; Het Soontgen garen doet,</font><br>&#160; &#160; &#160; &#160; (55) <font color = "#16316B">Al ist een dertel Jonghen<br>&#160; &#160; &#160; &#160; Brooddroncken op ghevoet.</font><br><br><table border = 0><tr><td align = center width = 222>Wanhopende.</td></tr></table>&#160; &#160; &#160; &#160; <font color = "#16316B"><font size = +3>W</font>Ylieden met ons drien<br>&#160; &#160; &#160; &#160; Zijn dus een Heer zijn knechten:<br>&#160; &#160; &#160; &#160; Wat hy ons wil ghebien,</font><br>&#160; &#160; &#160; &#160; (60) <font color = "#16316B">Dat staet ons uyt te rechten.<br>&#160; &#160; &#160; &#160; &#146;t En baet gheen teghenvechten;<br>&#160; &#160; &#160; &#160; Dees ketens schoon van gout.<br>&#160; &#160; &#160; &#160; Heeft hy ons aen gaen hechten,<br>&#160; &#160; &#160; &#160; En voor zijn Slaven hout.</font><br><br>[<a href="https://www.let.leidenuniv.nl/Dutch/Renaissance/Facsimiles/HooftEmblemata1611/source/hoofam139.htm" target = "new">p. 139</a>]<br><table border = 0><tr><td align = center width = 222>Hopende.</td></tr></table>&#160; &#160; &#160; &#160; (65) <font color = "#16316B"><font size = +3>D</font>En aert is driederley<br>&#160; &#160; &#160; &#160; Van al de Min zijn Slaven:</font><br><table border = 0><tr><td align = center width = 222>Wanhopende.</td></tr></table>&#160; &#160; &#160; &#160; <font color = "#16316B">Want sommich met gheschrey<br>&#160; &#160; &#160; &#160; In wanhoop leyt begraven:</font><br><table border = 0><tr><td align = center width = 222>Hopende.</td></tr></table>&#160; &#160; &#160; &#160; <font color = "#16316B">En sommich gaet hem laven</font><br>&#160; &#160; &#160; &#160; (70) <font color = "#16316B">Met hoop, die strydich leeft.</font><br><table border = 0><tr><td align = center width = 222>Ghenietende.</td></tr></table>&#160; &#160; &#160; &#160; <font color = "#16316B">En som gheniet de gaven<br>&#160; &#160; &#160; &#160; Die Wederminne gheeft.</font><br><br><table border = 0><tr><td align = center width = 222>Wanhopende Minnaer.</td></tr></table>&#160; &#160; &#160; &#160; <font color = "#16316B"><font size = +3>I</font>Ck wanhoop van ghenot,<br>&#160; &#160; &#160; &#160; En evenwel moet minnen:</font><br>&#160; &#160; &#160; &#160; (75) <font color = "#16316B">Soo seer is desen Godt<br>&#160; &#160; &#160; &#160; Een meester van mijn sinnen.<br>&#160; &#160; &#160; &#160; Ick weet dat ick kan winnen<br>&#160; &#160; &#160; &#160; Mijn Lief tot gheender uyr,<br>&#160; &#160; &#160; &#160; Nochtans kan niet van binnen</font><br>&#160; &#160; &#160; &#160; (80) <font color = "#16316B">Blusschen &#146;t ontsteecken vuyr.<br><br>&#160; &#160; &#160; &#160; &#160; &#160; De gheesten die den Hel<br>&#160; &#160; &#160; &#160; Betaelt met sware pynen<br>&#160; &#160; &#160; &#160; En lyen, weet ick wel,<br>&#160; &#160; &#160; &#160; Gheen smert als Min den mynen;</font><br>&#160; &#160; &#160; &#160; (85) <font color = "#16316B">All quellagien schynen<br>&#160; &#160; &#160; &#160; By wanhoop haer noch schoon;<br>&#160; &#160; &#160; &#160; Ick moet door Min verdwynen,<br>&#160; &#160; &#160; &#160; En wanhoop is mijn loon.</font><br><br><table border = 0><tr><td align = center width = 222>Hopende Minnaer.</td></tr></table>&#160; &#160; &#160; &#160; <font color = "#16316B"><font size = +3>I</font>Ck leef op hope van</font><br>&#160; &#160; &#160; &#160; (90) <font color = "#16316B">Mijn Lief eens te ghenieten.<br>&#160; &#160; &#160; &#160; Om daer te raecken an,<br>&#160; &#160; &#160; &#160; Tsint my de Min quam schieten,<br>&#160; &#160; &#160; &#160; En heb ick noyt verdrieten,<br>&#160; &#160; &#160; &#160; Arbeyt noch moeyt ontsien:</font><br>&#160; &#160; &#160; &#160; (95) <font color = "#16316B">Iae mijn begheerten lieten<br>&#160; &#160; &#160; &#160; My noyt perijckel vlien.<br><br>&#160; &#160; &#160; &#160; &#160; &#160; Wanneer ick overpeys<br>&#160; &#160; &#160; &#160; Wat lust my soud ghebeuren,<br>&#160; &#160; &#160; &#160; Indien dat zy, een reys,</font><br>&#160; &#160; &#160; &#160; (100) <font color = "#16316B">Verhooren mocht mijn treuren,</font><br>[<a href="https://www.let.leidenuniv.nl/Dutch/Renaissance/Facsimiles/HooftEmblemata1611/source/hoofam140.htm" target = "new">p. 140</a>]<br>&#160; &#160; &#160; &#160; <font color = "#16316B">Soo kan ick niet bespeuren,<br>&#160; &#160; &#160; &#160; Of zy is dubbel waert,<br>&#160; &#160; &#160; &#160; Dat niemandt, haer te veuren,<br>&#160; &#160; &#160; &#160; Zijn lijf en leven spaert.</font><br><br><table border = 0><tr><td align = center width = 222>Ghenietende Minnaer.</td></tr></table>&#160; &#160; &#160; &#160; (105) <font color = "#16316B"><font size = +3>D</font>Aer is gheen hoogher standt<br>&#160; &#160; &#160; &#160; Dan Liefsghenot in trouwe.<br>&#160; &#160; &#160; &#160; In Wederminne brandt<br>&#160; &#160; &#160; &#160; Het harte van mijn Vrouwe.<br>&#160; &#160; &#160; &#160; Wanneer dat ick aenschouwe</font><br>&#160; &#160; &#160; &#160; (110) <font color = "#16316B">Waer in mijn siele rust,<br>&#160; &#160; &#160; &#160; Neen seecker ick en houwe<br>&#160; &#160; &#160; &#160; Dat voor gheen aerdtsche lust.<br><br>&#160; &#160; &#160; &#160; &#160; &#160; Ons willen onderling<br>&#160; &#160; &#160; &#160; Zijn in elckaer ghevloghen</font><br>&#160; &#160; &#160; &#160; (115) <font color = "#16316B">Soo dat zy maer een ding<br>&#160; &#160; &#160; &#160; Te samen en vermoghen:<br>&#160; &#160; &#160; &#160; Ons harten bey gheboghen<br>&#160; &#160; &#160; &#160; Ghedraeyt te samen zijn:<br>&#160; &#160; &#160; &#160; Mijn ziel in haer ghetoghen,</font><br>&#160; &#160; &#160; &#160; (120) <font color = "#16316B">En hare ziel in mijn.</font><br><br><table border = 0><tr><td align = center width = 222>Min.</td></tr></table>&#160; &#160; &#160; &#160; <font color = "#16316B"><font size = +3>J</font>Offrouwen fray ghetoyt,<br>&#160; &#160; &#160; &#160; Om bey de quaen te myen,<br>&#160; &#160; &#160; &#160; U ysich hart ontdoyt,<br>&#160; &#160; &#160; &#160; Elck gae zijn jonste vlyen,</font><br>&#160; &#160; &#160; &#160; (125) <font color = "#16316B">Tot die standtvastich vryen,<br>&#160; &#160; &#160; &#160; Alsoo dat ghy, door een<br>&#160; &#160; &#160; &#160; Ghemeene heerschappye,<br>&#160; &#160; &#160; &#160; Maeckt Slaven van u tween.</font><br><br><a name = "Einde"><table border = 0 cellpadding = 12><tr><td width = 408 align = center><a href ="index-2.html"><img align=bottom alt=Continue border = 0 src="https://www.let.leidenuniv.nl/Dutch/Stijl/Goudstaf.gif" width="379"></a></h4></td></tr></table><ul><li><a href="index-2.html">Ceneton</a><br><li><a href="https://www.let.leidenuniv.nl/Dutch/Canonisations.html">Voorkeurenpagina Opleiding Nederlands</a></ul></body>
<!-- Mirrored from www.let.leidenuniv.nl/Dutch/Ceneton/HooftMommery1611.html by HTTrack Website Copier/3.x [XR&CO'2014], Wed, 23 Apr 2025 05:56:22 GMT -->
</html>