<html><!-- Author: A.J.E. Harmsen (a.j.e.harmsen@hum.leidenuniv.nl) --><!-- Department of Dutch Language and Literature, Leiden University --><!-- Date: 24th February 2008 --><!-- Last update: 11th March 2008 --><!-- Purpose: text edition Dutch seventeenth century farce -->
<!-- Mirrored from www.let.leidenuniv.nl/Dutch/Ceneton/SeverinsSoetvleys1632.html by HTTrack Website Copier/3.x [XR&CO'2014], Wed, 23 Apr 2025 05:56:26 GMT -->
<head><style type="text/css"><!-- A { text-decoration:none } --></style><title>Klucht van Pieter Soet-Vleys - Gerr. Severins van Cuilla - &#146;s-Gravenhage 1632</title><meta name="robots" content="index, follow"></head><body background bgcolor="#B3B3B3" leftmargin="50"><a href = "https://www.let.leidenuniv.nl/Dutch/Canonisations.html"><img align=bottom border=0 src="https://www.let.leidenuniv.nl/Dutch/Stijl/Dutch.gif" width="479"></a><br><br><table border = 0><tr><td width = 540><i>Klucht van Pieter Soet-Vleys</i> door Gerr. Severins van Cuilla.<br>&#146;s-Gravenhage, Isaac Burghoorn, 1632.<br><a href = LijstCeneton.html#084550>Ceneton084550</a>.<br>Uitgegeven door dr. A.J.E. Harmsen, Universiteit Leiden.<br>In deze uitgave zijn evidente zetfouten gecorrigeerd en gemarkeerd met een asterisk.<br>De zetter maakte gebruik van een bovenpunt, die hier als dubbele punt getranscribeerd is.<br>Het lied (vs. 141-182) is genummerd alsof het refein uitgeschreven was. De melodie is te vinden in de <a href = "http://www.liederenbank.nl/">Nederlandse Liederenbank</a>.</td></tr></table><table border = 0 cellpadding = 12><tr><td width = 450 align = center><br><a name = "Begin"><a href = "#Eerste"><img border = 0 src="https://www.let.leidenuniv.nl/Dutch/Stijl/Goudstaf.gif" width="379" height="17"></a></td></tr></table>[<a href = "Facsimiles/SeverinsSoetvleys1632/source/img_4682.html">fol. A1r</a>]<br><table border = 0 cellpadding = 12><tr><td width = 450 align = center><i>G. SEVERINS van CUILLA</i><br><font size = +3>KLUCHT</font><br>van<br><font size = +3>Pieter Soet-vleys.</font><br><br><i>Al zijn de Dochters wonder fel,</i><br><i>De hooge Bergen daelen wel.</i><br><br>[Typografisch ornament.]<br><br><i>In &#146;s Graven-Hage,</i><br>________________________<br>By I<font size = -1>SAAC</font> B<font size = -1>URCHOORN</font>, <i>Boeckdrucker,</i><br>M D C XXXII.</h4></td></tr></table><hr>[<a href = "Facsimiles/SeverinsSoetvleys1632/source/img_4683.html">fol. A1v</a>: blanco]<br>[<a href = "Facsimiles/SeverinsSoetvleys1632/source/img_4684.html">fol. A2r</a>]<br><font size = +1>&#160; &#160; &#160; &#160; &#160; &#160; &#160; &#160; &#160; &#160; &#160; &#160; &#160; &#160; <i>Personagien:</i><br>&#160; &#160; &#160; &#160; &#160; &#160; &#160; &#160; Pieter Soet-vleys <i>Vryer,</i><br>&#160; &#160; &#160; &#160; &#160; &#160; &#160; &#160; Neeltjen Claes <i>sijn moer,</i><br>&#160; &#160; &#160; &#160; &#160; &#160; &#160; &#160; Ariaentje Smeerte-borst <i>Vrijster,</i><br>&#160; &#160; &#160; &#160; &#160; &#160; &#160; &#160; Leentje Barents <i>heur moer.</i></font><br><br><i>P.</i>&#160; &#160; <font size = +3>O</font> ganse bloet! och, och! ey siet me moer iens blasen,<br>&#160; &#160; &#160; &#160; De Nicker houdt de kaers soo sel dat varken rasen,<br>&#160; &#160; &#160; &#160; Om dat ick heb verteert twie blancken juyst aen gelt,<br>&#160; &#160; &#160; &#160; O bloet! hoe wort ien mens oock van ien wijf e quelt!<br>&#160; &#160; &#160; &#160; (5) Neen, keysers, keysers, neen, ick sellet angders klaeren,<br>&#160; &#160; &#160; &#160; Ick selme, by gans bloet, oock mit ien meysje paeren.<br><i>N.</i>&#160; &#160; Segh Pieter Hang-gat segh, wie maeckt jou guyt soo stout<br>&#160; &#160; &#160; &#160; Dat jy mijn mooye gelt alsoo verslempe soudt?<br>&#160; &#160; &#160; &#160; Dat jou gans dit en dat, gans pocken moetje plagen!<br><i>P.</i>&#160; &#160; (10) Ey moer, ey lieve moer, ick ben e noegh e slagen,<br>&#160; &#160; &#160; &#160; Ick sel me leve daegh niet meer uyt suypen gaen.<br>&#160; &#160; &#160; &#160; Hou op, ey lieve moer, hou op, hou op mit slaen.<br><i>N.</i>&#160; &#160; Wel Soet-vleys nouje bidt, ick sellet jou vergeven<br>&#160; &#160; &#160; &#160; Maer doetet nummer weer van al jou gangtse leven;<br>&#160; &#160; &#160; &#160; (15) In sooje, Pieter, mient te houwen sucken staet,<br>&#160; &#160; &#160; &#160; Soo segh ick iens voor al, als datje vamme gaet.<br>&#160; &#160; &#160; &#160; Of soeckt ien Vrijster &#146;sjaers met hongdert kroon&#146; ten besten,<br>&#160; &#160; &#160; &#160; Maer laet Jut Hangh-lip gaen, kael vleugels kale nesten.<br><i>P.</i>&#160; &#160; Gort segen, moertje, ongs, se is soo moyen meyt!<br>&#160; &#160; &#160; &#160; (20) En wietje, Susje, niet wat Peet-oom heyt e seyt,<br>&#160; &#160; &#160; &#160; Dat sy de sinlickst&#146; is dat niet en is te vinnen,<br>&#160; &#160; &#160; &#160; En ist van buyten soo, hoe ist dan wel van binnen!<br><i>N.</i>&#160; &#160; Ick seghje, Pieter, noch dat jy den strongt-muyl snoert,<br>&#160; &#160; &#160; &#160; Of ick betoonje haest hoe dat ick mit jou boert,<br>&#160; &#160; &#160; &#160; (25) In sooje vryen wilt, gaet nae ien rijcker meysje,<br>&#160; &#160; &#160; &#160; Laet Jut die loose pry, dien drommel, noch ien reysje.<br><i>P.</i>&#160; &#160; Maer moer, me dunckt je raest, of hebje gangs gien schaemt<br>&#160; &#160; &#160; &#160; Dat jy soo moyen meyt soo schangdelicken blaemt?<br>&#160; &#160; &#160; &#160; Ick wieter angders gien, waer sou ick dan toch vryen?<br><i>N.</i>&#160; &#160; (30) Jou after swagers kint, daer selje wel bedyen,<br>&#160; &#160; &#160; &#160; Dat isset sinlickst&#146; schaep dat oyt sijn pelsje vroegh.<br><i>P.</i>&#160; &#160; Jae moer die wilme niet, ick ben niet rijck e noegh.<br>[<a href = "Facsimiles/SeverinsSoetvleys1632/source/img_4685.html">fol. A2v</a>]<br><i>N.</i>&#160; &#160; Al ben je niet soo rijck, jy bent een geestich quangtje,<br>&#160; &#160; &#160; &#160; Ty slechts nae &#146;t meysjen uyt, sa, wacker as ien mangtje;<br>&#160; &#160; &#160; &#160; (35) Seght datse schooner is as selfs de schoonicheyt,<br>&#160; &#160; &#160; &#160; Dat al heur wijs beleyt in &#146;t kleynste toontje leyt.<br>&#160; &#160; &#160; &#160; Segt dat heur kruysde hayr as kinder-strongt soo geel is,<br>&#160; &#160; &#160; &#160; Dat gien sacks-pijp geluyt te lijken bij heur keel is,<br>&#160; &#160; &#160; &#160; En datje stadigh bent op heur soo in e lijft<br>&#160; &#160; &#160; &#160; (40) Dat jou de ziel en &#146;thert schier uyttet lichaem drijft.<br><i>P.</i>&#160; &#160; Gort segen moertje my! hoe wietje dat te seggen!<br><i>N.</i>&#160; &#160; Jae luystert, vaertje, toe, ick selt al vorder leggen:<br>&#160; &#160; &#160; &#160; Segt datse is soo hel, soo klaer, soo blank, soo wit<br>&#160; &#160; &#160; &#160; Gelijck ons buyr-wijfs kat, die dickwils after sit.<br>&#160; &#160; &#160; &#160; (45) Segt datse is de kloeckst&#146; die in de werlt sel komen,<br>&#160; &#160; &#160; &#160; Daerom Cupid&#146; jou hart e vangen heyt e nomen.<br><i>P.</i>&#160; &#160; Mer Moertje, watten deun, mer hoe versinje dat?<br>&#160; &#160; &#160; &#160; Dat jy ien Vryer waert jy wongt de heel stadt.<br><i>N.</i>&#160; &#160; Jae vaer, soo moetet zijn, jy moet al lustigh quelen,<br>&#160; &#160; &#160; &#160; (50) En savonts altemet iens opje Cijter speelen,<br>&#160; &#160; &#160; &#160; En keumtse dan maar uyt: Hoe vaert men heunig-mongt?<br>&#160; &#160; &#160; &#160; En loopen al af an gelick ien jongen hongt.<br><i>P.</i>&#160; &#160; Wel mortje, datsen raet, die sel ick volge moeten:<br>&#160; &#160; &#160; &#160; Dat koster dan nae toe om opsen frangs te groeten.<br>&#160; &#160; &#160; &#160; (55) En keum ick heur dan by, eens sien hoe icket klaer.<br><i>N.</i>&#160; &#160; Wel doet soo as ien knecht. ick gae. genavent vaer. &#160; &#160; &#160; &#160; <i>Binnen.</i><br><i>P.</i>&#160; &#160; O bloet, O ganse bloet! sou dit ien mens niet spijten,<br>&#160; &#160; &#160; &#160; Dat my die ouwe heer soo deerlick gaet beschyten?<br>&#160; &#160; &#160; &#160; Ick wed of my die hoer alsoo sel touwen meer<br>&#160; &#160; &#160; &#160; (60) O bloet, mijn rugh, mijn rugh, die doet my noch soo seer;<br>&#160; &#160; &#160; &#160; Mer of ick klaegh of niet noch isset niet te rechten:<br>&#160; &#160; &#160; &#160; Soo wil ick nae de meyt iens lustigh toe gaen vlechten:<br>&#160; &#160; &#160; &#160; Dat gelter dan nae toe. wel siet op geene zy<br>&#160; &#160; &#160; &#160; Daer staetse veur de deur: Wel nou kom icker by:<br>&#160; &#160; &#160; &#160; (65) O neen, &#146;ken durff oock niet, mijn hart dat gaet soo kloppen:<br>&#160; &#160; &#160; &#160; E wech soo wil ick gaen, e wech wil ick me stoppen.<br>&#160; &#160; &#160; &#160; Wat? neen waeromme dat? sy siet me vrientlick an:<br>&#160; &#160; &#160; &#160; En waerom souse niet? ick ben ien rustigh man.<br>&#160; &#160; &#160; &#160; Al weer an, weder moet: ick sel heur an gaen spreken,<br>&#160; &#160; &#160; &#160; (70) En voeren soo mijn vlagh, dat daer niet sel ombreken:<br>&#160; &#160; &#160; &#160; Genavent Soete Lief, hoe vaert men Susjen al?<br><i>A.</i>&#160; &#160; Wel reutelt jou de key? of sijn de gecken mal?<br><i>P.</i>&#160; &#160; Neen, neen, mijn Beckje, neen, sel jy me soo bescheyen?<br>&#160; &#160; &#160; &#160; Ick keum om jou soo soet, as meugelick te vleyen:<br>&#160; &#160; &#160; &#160; (75) Je bentet soetste Lam dat soete-mellick dronk;<br>&#160; &#160; &#160; &#160; Ick sweer gien stem soo hel gelijck jou keeltje klonck.<br>&#160; &#160; &#160; &#160; En datje schooner bent as oyt de schoonheyt giste,<br>&#160; &#160; &#160; &#160; Als Jans kint, schooner noch, die sich daer dan bepiste.<br>[<a href = "Facsimiles/SeverinsSoetvleys1632/source/img_4686.html">fol. A3r</a>]<br>&#160; &#160; &#160; &#160; En ick ben oock soo mooy, soo&#146;n braven fraeyen quangt,<br>&#160; &#160; &#160; &#160; (80) De wijste vande stadt, de kloeckste vannet langt,<br>&#160; &#160; &#160; &#160; &#146;k heb sucken soeten lijf, ick bidje voel ien reysje ,<br>&#160; &#160; &#160; &#160; En daerom hiet ick oock Mons: Pieter Soete-vleysje.<br><i>A.</i>&#160; &#160; &#146;Ken denck weerentich niet dat jy Neef Soet-fleys zijt?<br><i>P.</i>&#160; &#160; O jae men nicht, ick bent, jou dienaer alle tijt.<br><i>A.</i>&#160; &#160; (85) Wel Pieter Neeff, hoe komt dat jy alree gaet vryen?<br><i>P.</i>&#160; &#160; Men Nicht dat komt alsoo, ick kent niet langer lyen,<br>&#160; &#160; &#160; &#160; Oock seyt men moertje selfs, dat ick soo groot al ben,<br>&#160; &#160; &#160; &#160; Dat ickme songder wijf niet meer behelpen ken.<br><i>A.</i>&#160; &#160; Wel, ben je dus verhitst? Jut selje wel genesen.<br><i>P.</i>&#160; &#160; (90) Wat sou Jut Hang-lip doch: Jy sel me Liefste wesen:<br>&#160; &#160; &#160; &#160; En om de waerheyt oock, Jut krijgt niet ien goet woort<br>&#160; &#160; &#160; &#160; Om dat je bent men Lief, en jy mijn toe-behoort.<br><i>A.</i>&#160; &#160; Wat? deuse mellick-muyl, sou ickje toe-behooren?<br>&#160; &#160; &#160; &#160; Dit ken ick langer niet verdregen aende ooren. &#160; &#160; &#160; &#160; <i>Binnen.</i><br><i>P.</i>&#160; &#160; (95) Wel, wel, wel, wel, ey Lieff&#146; Siet deus verbrutste Meer:<br>&#160; &#160; &#160; &#160; Het vryen ben ick moe. nae huys soo wil ick weer<br>&#160; &#160; &#160; &#160; Deus fraeye vryery men mortje gaen vertellen,<br>&#160; &#160; &#160; &#160; En noch ben ick niet vry, al bet sel sy me quellen.<br><br>&#160; &#160; &#160; &#160; &#160; &#160; &#160; &#160; &#160; &#160; &#160; &#160; &#160; &#160; &#160; &#160; &#160; &#160; &#160; <i>Sijn moer komt hem tegen.</i><br><br><i>N.</i>&#160; &#160; Wel Pieter seun, wel segh, hoe ist met jou vergaen?<br><i>P.</i>&#160; &#160; (100) Soo wijs as icker gingh keum icker weer van daen:<br>&#160; &#160; &#160; &#160; En wat ick sey of niet ick kost heur niet bewegen,<br>&#160; &#160; &#160; &#160; Wist ick de spijcker maer, sy wist et gat daer tegen.<br>&#160; &#160; &#160; &#160; O moer, ick segget jou, die teef die sach soo stuyr,<br>&#160; &#160; &#160; &#160; Sy glom van bosicheyt, gelijck een kat van vuyr.<br><i>N.</i>&#160; &#160; (105) Al sietse noch soo stuyr, dat moet je al niet achten,<br>&#160; &#160; &#160; &#160; Soo licht gelijck ien pluym zijn alle heur gedachten,<br>&#160; &#160; &#160; &#160; Je moetje houwen braef, je moetje houwen fris,<br>&#160; &#160; &#160; &#160; En storremen soo langh de stadt e wonnen is,<br>&#160; &#160; &#160; &#160; Dan sel je met genugt je pijn weer meuge boeten,<br>&#160; &#160; &#160; &#160; (110) En dan met vrolickheyt jou arrebeyt versoeten.<br><i>P.</i>&#160; &#160; Jae moer, wiert dat gedaen soo drae gelijck geseyt,<br>&#160; &#160; &#160; &#160; Soo had ick wel de brads van die besuckte meyt,<br>&#160; &#160; &#160; &#160; Ick sou heur dan niet meer soo jammerlicken smeecken,<br>&#160; &#160; &#160; &#160; Maer as ien weeligh paert mit spooren lustigh steecken:<br>&#160; &#160; &#160; &#160; (115) Maer dit of dat e seyt, ten is soo niet e daen,<br>&#160; &#160; &#160; &#160; Daerom ick wil niet meer nae Smeer-borst langer gaen.<br><i>N.</i>&#160; &#160; Wat souje seggen dat? jy datelicken flouwen?<br>&#160; &#160; &#160; &#160; Neen, neen gelick een man, je moetje wacker houwen<br>&#160; &#160; &#160; &#160; Ten sel niet lyen langh dats&#146; ander sinnen krijgt.<br>&#160; &#160; &#160; &#160; (120) Je kent de meyssens niet, hoe drae de groenheyt stijgt.<br>&#160; &#160; &#160; &#160; En asje dat maer siet dan moetje geensins schromen,<br>&#160; &#160; &#160; &#160; Dan waegtet lustigh an al souwer wat van komen.<br>[<a href = "Facsimiles/SeverinsSoetvleys1632/source/img_4687.html">fol. A3v</a>]<br><i>P.</i>&#160; &#160; O moer, je maecktme graegh, men hart staat soo en klopt,<br>&#160; &#160; &#160; &#160; Ick willer dan noch sien, al waeret huys gestopt.<br><i>N.</i>&#160; &#160; (125) Doet soo gelicken knecht, en tiert jou iens wat wijslick,<br>&#160; &#160; &#160; &#160; En sooje heur bepraet dat sel voor jou zijn prijslick.<br>&#160; &#160; &#160; &#160; Maer Pieter, hoor en reys; om heur te locken uyt<br>&#160; &#160; &#160; &#160; Soo neemt jou Cijter mee, wangt asse dat geluyt<br>&#160; &#160; &#160; &#160; Maer Vooret venster hoort, dan selse keume kicken,<br>&#160; &#160; &#160; &#160; (130) Daer vangje heur dan mee as d&#146;hasen mette stricken.<br><i>P.</i>&#160; &#160; Byget dat is al waer, daer docht ick niet iens om.<br>&#160; &#160; &#160; &#160; &#160; &#160; &#160; &#160; <i>Hy haelt sijn Cijter, en komt weder.</i><br>&#160; &#160; &#160; &#160; Ick speel bygort soo langh tot icker noch by kom.<br><i>N.</i>&#160; &#160; Wel Pieter wacker an, en toonje nou iens lustigh:<br>&#160; &#160; &#160; &#160; Laet sien hoe gaeu jy bent, hoe dapper en hoe rustigh:<br><i>P.</i>&#160; &#160; (135) Nou daer, ick gae nae huys, wilt jou ien beetje spoen.&#160; &#160; &#160; &#160; <i>Binnen.</i><br>&#160; &#160; &#160; &#160; En surrigt daer niet voor, ick selt al fraetjes doen.<br>&#160; &#160; &#160; &#160; Wel hey, dit is heur deur! dat gelter op ien grommen,<br>&#160; &#160; &#160; &#160; Ien Lietjen van men Lieff, sel icker onder brommen,<br>&#160; &#160; &#160; &#160; Men Cijtter is e stelt, O Heer, se luyt soo soet,<br>&#160; &#160; &#160; &#160; (140) Maer wat ien mens oock niet om soo ien schijt-gat doet.<br><br><table border = 10 cellpadding = 23><tr><td align = center width = 500 colspan = 2><i>Hy singt ende speelt, Stemme: <a href = "http://www.liederenbank.nl/resultaatlijst.php?zoekveld=jonge+dochters+vol+van+jeugden&amp;submit=zoek&amp;enof=EN&amp;zoekop=allewoordenlied&amp;sorteer=jaar&amp;lan=nl">Ionge dochters vol van jeugden.</a></i></td></tr><tr><td><font size = +3>A</font>riaentje, wiljet weten,<br>Jy bent sucken moyen dier,<br>Jy kent proncken as ien stier;<br>&#146;Kmach jou wel men schijt-gat heten.<br>(145) &#146;Ksweert jou by ongs Trijntjes hiel,<br>En ons buyr-wijfs Spinne-wiel.<br><br>Je hebt suck suycker-oogen,<br>Jy hebt sucken lieven neus,<br>En ien kintjen op sen geus,<br>(150) Sucke mooye elle-boogen.<br>&#146;Ksweert jou, &c.<br><br>Jy hebt sucke kruyfde haertjes<br>En wanneer je ien reys singt<br>(155) Jou stem noch veul heller klingt<br>As &#146;tgeluyt van al men snaertjes.<br>&#146;Ksweert jou, &c.<br><br>Dus men Beckje wilme trouwen,<br>(160) &#146;Ksel jou hebben alsoo waert<br>Ofje ien Godinne waert,</td><td>&#146;Kselje voor men schijt-gat houwen,<br>&#146;Ksweert jou by ongs Trijntjes hiel,<br>En ongs buyr-wijfs Spinne-wiel<br><br>(165) En noch angder fraeyigheden<br>Hebje hongdert duysent meer,<br>Daerom min ick u soo seer,<br>En heb sucken brangt e leden.<br>&#146;Ksweert jou, &c.<br><br>&#146;Kselje dienen dach en nachten,<br>&#146;Kselje eeren assen Prins,<br>&#146;Ksel all&#146; dingh doen nae je wins,<br>&#146;Kselje assen schijt-hongt wachten.<br>(175) &#146;Ksweert jou, &c.<br><br>&#146;Kheb veul gouts, men erreff buyten,<br>Hongdert kroonen noch aen gelt<br>Lestemael op rent&#146; e stelt,<br>(180) Die sel jy allien op-sluyten.<br>&#146;Ksweert jou by ongs Trijntjes hiel,<br>En ongs buyr-wijfs Spinnewiel</td></tr></table><br>&#160; &#160; &#160; &#160; Men Lietjen dat is uyt, en numment sie ick komen,<br>&#160; &#160; &#160; &#160; &#146;Kdenck, by men soolen, niet dats&#146; al sou sitten droomen!<br>&#160; &#160; &#160; &#160; (185) En offet soo iens waer! Maer neen, ick hoor geluyt.<br>&#160; &#160; &#160; &#160; Ha, Ha! daer is men sangt, se kijckt te venster uyt.<br><i>A.</i>&#160; &#160; Wel keyers watten spul! Heer watte soetigheden!<br>&#160; &#160; &#160; &#160; Wie mach sijn groene jeugt dus loffelick besteden?<br>[<a href = "Facsimiles/SeverinsSoetvleys1632/source/img_4688.html">fol. A4r</a>]<br>&#160; &#160; &#160; &#160; Het gaet wel dubbelt soet, heel deftigh in sen werck.<br>&#160; &#160; &#160; &#160; (190) Maer lieve, laet iens sien, wat isset voor ien klerck?<br><i>P.</i>&#160; &#160; &#146;Tis Soet-fleys u Cosijn, die jou soo gaet beminnen<br>&#160; &#160; &#160; &#160; Dat hy is schier berooft van alle dry sijn sinnen,<br>&#160; &#160; &#160; &#160; Oock lijt hy sucken smart, en sucken bitt&#146;ren quael,<br>&#160; &#160; &#160; &#160; Sen hart dat is verbrangt veel swarter as ien hael.<br>&#160; &#160; &#160; &#160; (195) Ick segh jou suycker-Lief, ick ken niet langer dueren<br>&#160; &#160; &#160; &#160; Soo quelt my Cruypind&#146;o met al sen wongder kueren,<br>&#160; &#160; &#160; &#160; Oock komt my deuse plaegh te met soo heftigh aen,<br>&#160; &#160; &#160; &#160; Dat my niet angders dunckt men sinnen wangd&#146;len gaen;<br>&#160; &#160; &#160; &#160; En sooje my gien raet daer voor en weet te geven,<br>&#160; &#160; &#160; &#160; (200) Soo scheyt men ziel van hier, en gaet nae&#146;t angder leven,<br>&#160; &#160; &#160; &#160; Wangt seker, Kint, g&#146;en weet hoe ick men sinnen krenck,<br>&#160; &#160; &#160; &#160; En dit is elcke reys as &#146;kom je hielen denck.<br><i>A.</i>&#160; &#160; Neen, neen, men Neefje, neen, jy knecht soo haestigh sterven?<br>&#160; &#160; &#160; &#160; De wurrelt mach noch niet jou groote wijsheyt derven,<br>&#160; &#160; &#160; &#160; (205) Van Jutjes wegen oock en hoop ick dat noch niet:<br>&#160; &#160; &#160; &#160; Maer man, me dunckt je noch soo wesentlicken siet!<br><i>P.</i>&#160; &#160; Ick segje, Ariaen, jy meugtje mongt wel houwen,<br>&#160; &#160; &#160; &#160; Wangt sooje Jut meer noemd&#146; &#146;ksou schier men lever spouwen,<br>&#160; &#160; &#160; &#160; Ick sweerje by men Oom, dats doch soo veul e seyt<br>&#160; &#160; &#160; &#160; (210) Dat numment meer as jy my inde kuten leyt.<br><i>A.</i>&#160; &#160; Beginje dan alweer, men soete vaer, de dasen?<br>&#160; &#160; &#160; &#160; Wat blaest de vent al roock! wat is de man aen&#146;t rasen?<br>&#160; &#160; &#160; &#160; Wangt Pieter neeff ick weet, je liegt al watje segt,<br>&#160; &#160; &#160; &#160; Daer is gien beter raet, as datj&#146; jou slapen legt.<br>&#160; &#160; &#160; &#160; (215) Sie daer, ick sweer by Gordt, dat is soo hoogh e sworen,<br>&#160; &#160; &#160; &#160; Betracht ick niet men eedt men ziel die is verlooren.<br>&#160; &#160; &#160; &#160; Al gaf ick nou geloof dat jy daer hebt e seyt,<br>&#160; &#160; &#160; &#160; Soo souwet my doch gaen gelijck ons buyt-wijfs mept,<br>&#160; &#160; &#160; &#160; Was dat niet ien sottin? die liet sich soo bepraten<br>&#160; &#160; &#160; &#160; (220) Dat sy een jongen knecht ginck inde kelder laten,<br>&#160; &#160; &#160; &#160; Die heyt haer inde nacht, &#146;ken weet niet wat e leert,<br>&#160; &#160; &#160; &#160; En is des oghtens vroegh weerom nae huys e keert,<br>&#160; &#160; &#160; &#160; Daer wist al niemant van, nu isset uytte komen,<br>&#160; &#160; &#160; &#160; De vent is deur e gaen, en heur de eerbenomen.<br><i>P.</i>&#160; &#160; (225) Ick jou dat doen mijn Lieff? ey denckt dat niet en reys,<br>&#160; &#160; &#160; &#160; Wangt ick mijn leve daegh om gien bedrogh en peys:<br>&#160; &#160; &#160; &#160; En eer ick dat sou doen, of dencken of an-fangen,<br>&#160; &#160; &#160; &#160; Ick soume liever niet van selleven verhangen.<br><i>L.</i>&#160; &#160; Wat doet daer, Ariaen, soo langh dat venster op?<br>&#160; &#160; &#160; &#160; (230) En was ick boveu maer, je kreegt wat om de kop,<br>&#160; &#160; &#160; &#160; Dit is soo staegh te doen met alle dit geflater,<br>&#160; &#160; &#160; &#160; My dunckt je hebt jou neus by-nae in alle gates<br>&#160; &#160; &#160; &#160; Ick segje noch en reys dat iy te bedde gaet,<br>&#160; &#160; &#160; &#160; Der is iens lang e noegh e keeken inde straet.<br><i>A.</i>&#160; &#160; (235) Ick gae: Neeff, hoorje wel? wy moeten daedlick scheyen,<br>&#160; &#160; &#160; &#160; Maer morgen avond weer dan sel ick jou verbeyen.<br>[<a href = "Facsimiles/SeverinsSoetvleys1632/source/img_4689.html">fol. A4v</a>]<br><i>P.</i>&#160; &#160; Neen, men Nichie, neen, wat, wat, &#146;tis noch niet laet.<br><i>A.</i>&#160; &#160; Wat souw ick angders doen? kom geefme beter raet.<br><i>P.</i>&#160; &#160; Wel as jou moertje slaept my soetjes binne laten.<br>&#160; &#160; &#160; &#160; (240) Den avent is noch langh, dan selle wy wat praten.<br><i>A.</i>&#160; &#160; Dats seker wel bedocht, alsoo sel icket doen. &#160; &#160; &#160; &#160; <i>(Het venster toe.</i><br><i>P.</i>&#160; &#160; Maer keyers denck ien reys! hoe is die pry soo groen?<br>&#160; &#160; &#160; &#160; Nou lustigh, eve gaeuw ick moetet vorder klaren&#146;<br>&#160; &#160; &#160; &#160; Men moer heyt in die zee al vry wat meer e varen&#146;<br>&#160; &#160; &#160; &#160; (245) Beget se weter van, ick haddet niet e docht,<br>&#160; &#160; &#160; &#160; &#146;Khad onder moertjes pels die streken niet e socht&#146;<br>&#160; &#160; &#160; &#160; Maer laet ien reysie sien, hoe sel ick dat noch maken<br>&#160; &#160; &#160; &#160; Dat ick op&#146;t best&#146; met haer te bedde mach geraecken?<br>&#160; &#160; &#160; &#160; Iae, iae, ick weet al raet, ick heb men al besint<br>&#160; &#160; &#160; &#160; (250) Hoe icket maecken sel met dat verbrangste Kint,<br>&#160; &#160; &#160; &#160; Kom icker maer in huys: men seyt het is goet snuyst&#146;ren<br>&#160; &#160; &#160; &#160; Ast numment meer en siet, besongder inden duyst&#146;ren.<br>&#160; &#160; &#160; &#160; Maer Heer ick ben soo graegh, ick ben soo seer verblijt,<br>&#160; &#160; &#160; &#160; Me dunckt noch aers noch aers mijn ziel te kurmis rijt.<br>&#160; &#160; &#160; &#160; (255) Lest wasser een Hoogduyts die sey: Ich werds wol machen&#146;<br>&#160; &#160; &#160; &#160; Maer ast me mortjen hoort, hoe wil dat varcken lachen?<br>&#160; &#160; &#160; &#160; Sus sus ien reysje sus, me dunckt ick hoor de Meyt&#146;<br>&#160; &#160; &#160; &#160; Heur mortje (soo ick denck) die heyt sich vast e leyt.<br>&#160; &#160; &#160; &#160; Weest welle-keum men Lieff, en reys moet ickje kussen.<br><i>A.</i>&#160; &#160; (260) Maer knecht, je bent te graegh om jouwen brangt te blussen.<br><i>P.</i>&#160; &#160; Maer kint, ick doe gien quaet, ick hietje welle-kom.<br><i>A.</i>&#160; &#160; Ten is gien wijsheyt al dat ick nou byje kom&#146;<br>&#160; &#160; &#160; &#160; Al dee ick datje woudt, al liet ick jou mee binnen<br>&#160; &#160; &#160; &#160; Je soume (soo ick denck) van avont wel beminnen,<br>&#160; &#160; &#160; &#160; (265) Maer morgen avent weer gaen loopen nae ien aer,<br>&#160; &#160; &#160; &#160; En dat en dienme niet, ick segh genavent vaer.<br><i>P.</i>&#160; &#160; Neen seker, neen men Lieff, soo langh as ick sel leven<br>&#160; &#160; &#160; &#160; (Dat sweer ick by men keel) ick selje niet begeven.<br><i>A.</i>&#160; &#160; Dat is noch niet enoegh, daer pas ick al niet op.<br><i>P.</i>&#160; &#160; (270) Gort segen ongs men Lieff&#146; By Jan-Ooms grijse kop&#146;<br>&#160; &#160; &#160; &#160; Ick bidje noch en reys&#146; ey wilje doch bedaren&#146;<br>&#160; &#160; &#160; &#160; Sie daer, ick sweer noch iens by Klaes-Ooms grijse haren.<br><i>A.</i>&#160; &#160; Wel Pieter houje woort, en doet gelijck ien wijff.<br>&#160; &#160; &#160; &#160; Kom laet ons binne gaen en soecken tijt-verdrijff.<br><i>P.</i>&#160; &#160; (275) Wel kom, mijn schellem kom, nae binnen toe te stappen&#146;<br>&#160; &#160; &#160; &#160; Maer luytjes hoorje wat je moetme niet beklappen.<br><i>A.</i>&#160; &#160; Nu deusen Dreutel-Jan, wat staeje dan soo langh?<br><i>P.</i>&#160; &#160; Soo seer ben ick verblijt&#146; Sie daer, dat is en gangh.<br>&#160; &#160; &#160; &#160; Maer Vrienden noch ien woort, ien woort dat komme vooren,<br>&#160; &#160; &#160; &#160; (280) En dat ick van me moer wel eermaels plach te hooren:<br>&#160; &#160; &#160; &#160; &#160; &#160; &#160; &#160; &#160; &#160; &#160; &#160; &#160; &#160; <i>Al zijn de Dochters wonder fel</i><br>&#160; &#160; &#160; &#160; &#160; &#160; &#160; &#160; &#160; &#160; &#160; &#160; &#160; &#160; <i>De hooge Bergen daelen wel.</i><br>&#160; &#160; &#160; &#160; &#160; &#160; &#160; &#160; &#160; &#160; &#160; &#160; &#160; &#160; &#160; &#160; &#160; &#160; &#160; &#160; &#160; &#160; &#160; &#160; &#160; &#160; &#160; &#160; &#160; &#160; <i>Post nubila Phoebus.</i><br><center><br><a name = "Einde"><a href = "index-2.html"><img border = 0 src="https://www.let.leidenuniv.nl/Dutch/Stijl/Goudstaf.gif" width="379" height="17"></a></center><br><ul><li><a href = "index-2.html">Ceneton</a><br><li><a href = "https://www.let.leidenuniv.nl/Dutch/Canonisations.html">Voorkeurenpagina Opleiding Nederlands</a></ul></body>
<!-- Mirrored from www.let.leidenuniv.nl/Dutch/Ceneton/SeverinsSoetvleys1632.html by HTTrack Website Copier/3.x [XR&CO'2014], Wed, 23 Apr 2025 05:56:26 GMT -->
</html>