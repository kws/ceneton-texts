[Dutch]

Rederijkers van Bilsen: Vloek-gespan tegens Petrus Alexiowitz keyser van
Rusland. 1788.
Uitgegeven door dr. A.J.E. Harmsen, Universiteit Leiden.
Ceneton06904 - Ursicula
In deze uitgave zijn evidente zetfouten gecorrigeerd en gemarkeerd met een
asterisk.


                          Continue

[fol. π1r]

                  WEDERSPANNIGEN EERSUCHT
                     BEGAAN EN GESTRAFT
               IN HET VERRADELYK VLOEK-GESPAN
                           TEGENS
                     PETRUS ALEXIOWITZ
                     KEYSER VAN RUSLAND
                           WELKEN
               OM HUNNEN VERRADERSCHEN HANDEL
     Den Patriach van Rostauw levendig doet raybraeken,
     Den Prins Dolhourouski in Ballingschap vertrekken,
      Den Slotvoort van Novogrod geesselen en worgen,
              Den Generaal Glebof empaleeren.
             Symon Baclonof den buyk opsnyden,
                ZYNEN ZOON ALEXIS PETROWITZ
 Naer afsweeringe van zyn erfregt tot de Croon in hechtenis
                          stellen
in welk hy het vonnis des doods voorkomende ellendig sterft.
                         OPGEDRAGEN
              AEN ZYNE HOOGWAERDE EXCELLENTIE
           Den Hoogh Edelen, Hoogh gebooren Heere
          FRANCISCUS JOANNES NEPOMUCENUS FIDELIS,
                  VRYHEERE VAN REISCHACH.
  Ridder van het Hoogh-Duytsch Order, Land-Commandeur der
 Balley Ouden Biessen, Commandeur tot Maestricht, Vryheere
  van die Vry-Rycks neutrale Grondheerlykheyd Gemert, St.
 Peters Vouren, Groutrode, Vrybaender Heer tot Diepenbeeck,
          Heere tot Ordingen, Beverst, Damrys &c.
Generael Veldmarechal-Lieutenant der Armëen van Syne Roomsch
              Keyserlyke Koninglyke Majesteyt.
         TEN TONNEEL GESTELT BINNEN DE STAD BILSEN
 op maendag den 6 October 1788. ten twee uuren naer middagh
 Door de redenrycke Camer der Veld-bloem, die haer schryft
                  REUCK, VULT, EN VERHEUGT
                     MET HEMELS ZEEGEN.
                         __________

     Te MAESTRICHT, by de Weduwe GYSBERTUS VAN GULPEN,
                       Boekdrukker en
       Boekverkooper, woonende op de Munt. Numero 43.


━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━

[fol. π1v]

              HOOGWAARDE EXCELLENTIE.

 t WAs voortyds een loffelyk en nooyt volpreesen gebruyk der oude
Schryvers, en Toneelkundige, wanneer zy de vruchten van vernuft aan
 t gemeyn wilde meede deylen, dat zy deese onder de bescherminge
der alderwaardigste en doorluchtigste Persoonen het algemeyn Licht
door  t Letterwerk lieten beschauwen, om door der zelver gezag,
waardigheyd en achtbaarheyd den Roem en Luyster over die te doen
daalen, hier in de wyse der oudheyd van verre naspoorende, en van
alle tyden de eere gehad hebbende, van door zyns Excellentie
Doorluchtige Voorzaaten, Ridders en Landcommandeurs der Bally ouden
Biessen bezondere bescherminge begunstigt te worden, en al over
lang getragt hebbende aan Zyn Excellentie onze eerbiedinge als
goede Nabuurs te moogen bethoonen, hebben d eere onder de vleugelen
en hooge protectie van Zyn Excellente ten Toonneel te brengen, Het
verraderlyk Vloekgespan door PETRUS ALEXIOWITZ Grootvorst van
Moscovien Keyser van Rusland in des selfs zoone en syne
meede-plichtige gestraft; De veelheyd der Digniteyten, de
uytmuntende hoedanigheeden, en de alderverheevenste Eerampten in
den Hoogwaarden en Doorluchtigen Persoon van Zyn Excellentie
versaamt, porren ons aan dit Stuk in deese eeuw gebeurt, en aan Zyn
Excellentie overbekent, met eene alderdiepste Eerbeweys te
vertoonen, verhoopende, dat Zyn Excellentie het zelve met zyne
gezaggelyke protectie sal geweerdigen te vereeren, en met sulke
affectie te ontfangen als het van ons aan hunnen Roemwaardigsten
Maecenaat met alle veneratie opgedragen word, wenschende van herten
aan Zyn Excellentie een lang leeven, en en goede Regeeringe tot
vreugd en luyster van den Doorluchtigsten Duytschen Orden, van UW
Hoog Edelen Hoog gebooren Stam, ende van ons die haar met alle
nedrigheyd verheugen te weesen en altyd te verblyven

        Zyners Excellentie

                                                           
Ootmoedigste en Onderdanigste Dienaars
                                                                den
Hoofdman, Prince en Leeden der
                                                               
VELDBLOEM binnen de Stad Bilsen.

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━

[fol. π2r]

       VOORREDEN met vertooningen der ACTIE.
                  EERSTE VERTOOG.
                 EERSTEN UYTGANK.

DE Eersucht roemende op haare macht en heerschappye, gaat tot
Alexis Petrowitz in slaap hem oprukkende om zynen Vader in syn
afweesen het Ryk afhandig te maaken,  t welk de Vaderlyke vreese
trachtende te stutten word door den Duyvel verdreeven, en aan de
Eersucht in  t hert van Petrowitz plaats gegeven.
    2den Uytgank. Alexis Petrowitz vlammende van haat en gramschap
tegens synen Vader, gaat den Patriarch van Rostauw te raaden,
welken naar redenkavelinge door schoone beloften verlokt, hem zyne
hulpe toeseyd, om door arglistige middlen, den Czaar syne Kroone te
ontweldigen.
    3den Uytgank. Alexis Petrowitz ondertast met geveynstheyd de
gemoederen van den Adel en Krygsvorsten: maar word van den
Veldmarschal Dolhourousky, en den Prins Menzikof vrypostig
tegengesprooken; trekt den Generaal Majoor Gleboff en den Slotvoogd
van Novogrod op zyn syde, om door hun toedoen syn goddeloos
voorneemen uyt te werken.
    4den Uytgank. Eudoxia Federowna verstoote Huysvrouw van den
Czaar hoorende haaren Soon in bittere klagten uytbersten, vreesende
voor zyn ongeval, tracht hem van syn boos opset af te raaden, welks
versmadende word van den Patriarch gewaarschouwt wegens de
aankomste syns Vaders, waar over verstelt, besluyten zamen om alle
nadocht te verydelen, hem aankomende blymoedig te onthaalen.

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━

                  TWEEDE VERTOOG.
                 EERSTEN UYTGANK.

PEtrus Alexiowitz Czaar van Moscovien van deese Zamensweeringe
heymelyk onderrigt, komt tot Petersbourg, en van den Adel onder het
losbranden des Geschuts verwillekomt, doet den Patriarch om syn
geveystheyd aangrypen, en synen Soone Alexis Petrowitz in bewaar
neemen.
    2den Uytgank. Den Czaar klagende over de verwaarloosde
bestieringe des Ryks en heymelyke aanslagen tegens syn gesag in zyn
afweesen bedreeven, gebiedt de handen te slaan aan den Slotvoogt
van Novogrod, en den Generaal Gleboff, welke ongehoort in hechtenis
geleyd worden: Alexis Petrowitz beducht voor syn Persoon verlaat
zyn arrest, en neemt met Simon Baclonof de vlucht.
    3den Uytgank. Den Veldmarschal ten Hoove bedaagt geeft
reekeninge van syn bestier, maar door de Princen van Vlodomirien en
Menzikoff van groover misdaaden tot nadeel des Ryks begaan,
beschuldigt: word naer verbeurtenis syner goederen in ballingschap
gesonden: ondertussen den Czaar onderrigt van den vlugt syns Soons
gebied den selven in te volgen en gevangen ten hove te brengen.
    4den Uytgank. Michael Patriarch van Rostauw voor de Vierschaar
gebrogt bekent zyn misdaad, en naar ontfangen vonnis, ter
gericht-plaatse geleydt wordende bereyd zig ter dood, ende van den
Aarts-bisschop van Moscauw aangewakkert, sterft met leetwesen over
syne sonden, wordende geraybraakt, het hoofd afgeslaagen en het
zelve op eene Spiese ten toon gestelt.

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━

[fol. π2v]

                  DERDE VERTOOG.
                 EERSTEN UYTGANK.

DEn Erf-Prins Alexis Petrowitz word gevangen gebrocht voor synen
Vader welken in gramschap schietende hem wilt doorsteeken, maar
door de Prinsen van Vlodomirien en Menzikof wederhouden, word met
hard pramende woorden bestraft, ende gekerkert, Simon Baclonof den
Buyk opengesneeden, het hert uytgehaalt, en hem in  t gesicht
geslaagen.
    2den Uytgank. Den Czaar praamt synen Soone Alexis Petrowitz tot
het afsweeren van het recht hem op de Russische Kroon gegeven, welk
hy alhoewel ongeerne doet in de handen van den Aerts-bisschop op de
voeten van  t Crucifix, waar over sig eyndelyk beklaagende in den
Kerker geleyd word.
    3den Uytgank. Peter Petrowitz Kleynen Soon van den Czaar word
verklaard praesumptiven Erfgenaam van de Kroon van groot Rusland,
en in plaatse van zynen Vader met het Ridderschap vereert, waar
over door de Princen des Ryks geluk gewenscht zynde, geeft den
Czaar aan de zelve volmagt, om wat sy plichtig vinden te doen
vangen, en naar verdiensten te straffen.
    4den Uytgank. Den Slotvoogt van Novogrod voor de Vierschaar
verschynende word door de Princen veroordeelt, om aan eenen staak
gegeesselt, geworgt en ten toon gestelt te worden, het welk
aanstonds uytgevoerd word.

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━

                  VIERDE VERTOOG.
                 EERSTEN UYTGANK.

DE Princen van Vlodomirien, Menzikof, Zamogitien, en den Hertog van
Courland door den Czaar gevolmagtigt gebieden den Generaal Gleboff
uyt den Kerker te haalen, welken hun als invaarders van  t
Krygsrecht hunne bloedtdorstigheyd verwytende, word om syne laster
woorden de tong uytgesneeden en geempaleert.
    2den Uytgank. Den Czaar sig verheugende over den ondergank en
straf der meyneedige rebellen gebiedt den Raad in de rechtspleginge
tegens synen Soone Alexis Petrowitz voorts te vaaren, en sonder
eenig opsigt syn vonnis naar verdiensten uyt te spreeken.
    3den Uytgank. Eudoxia Federowna in haar gemoedt geraakt tot
meedeleyden over haaren Soon, ontmoed den Roomsch Keyserlyken
Gezant, versoekt den selven voor syn leven te spreeken, welken haar
toonende den Brief van Syne Keyserlyke Majesteyt ten dien eynde
geschreeven, gaat tot den Czaar, die syn versoek afslaande,
ondertekent het vonnis des doods, waar over Eudoxia dit hoorende in
onmacht valt.
    4den Uytgank. Alexis Petrowitz word het vonnis des doods
voorgeleesen waar over ontstelt, en met verscheyde hertstochten
bestreeden, voorkomende des selfs uytwerksels, sterft van
herts-zeer en ontsteltenis in den Kerker.

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━

                    NAARREDEN.

Alles tot meerder eer en glorie van God, de Alderheyligste Maget
Maria,
        Patronersse der Rhetorica, Mauritius Patroon der Stad
Bilsen,
                                en alle Gods lieve Heyligen.

                          Continue

  • Ceneton
  • Voorkeurenpagina Opleiding Nederlands

