<html><!-- Author: Antonius Harmsen (A.J.E.Harmsen@hum.leidenuniv.nl) --><!-- Department of Dutch Language and Literature, Leiden University --><!-- Date: 1st October 2024 - Last update: 10th October 2024 --><!-- Purpose: text edition Dutch seventeenth century play --><meta name="keywords" lang="nl" content="ceneton, "><head><style type="text/css"><!-- A { text-decoration:none } --></style><title>Jacobus Cornelius Lummenaeus a Marca - Bustum Sodomae - 1615</title><meta name="robots" content="index, follow"></head><body background bgcolor="#B3B3B3" leftmargin="50"><a href = "../Canonisations.html"><img align=bottom border=0 src="../Stijl/Dutch.gif" width="479"></a><br><br>Jacobus Cornelius Lummenaeus a Marca: <i>Bustum Sodomae.</i> Gent, 1615.<br>Uitgegeven door drs. G.C. van Uitert.<br>Red. dr. A.J.E. Harmsen, Universiteit Leiden.<br><a href = "LijstCeneton.html#060680">Ceneton060680</a> &#151; <a href = "Facsimiles/LummenaeusSodoma1615/index.htm" target = "new">Facsimile bij Ursicula</a> &#151; <a href = "https://books.google.be/books?pg=PA49&id=t7ATAAAAQAAJ&hl=nl#v=onepage&q&f=false" target = "new">books.google</a><br>In deze uitgave zijn evidente zetfouten gecorrigeerd en gemarkeerd met een asterisk.<br><a name = "Begin"><table border = 0 cellpadding = 12><tr><td width = 408 align = center><a href ="#Eerste"><img align=bottom alt=Continue border = 0 src=../Stijl/Goudstaf.gif width=379 height=17></a></td></tr></table>[<a href = "Facsimiles/LummenaeusSodoma1615/source/MarcaSodoma1615a01.htm" target = "new">fol. A1r</a>]<br><br><table border = 0 cellpadding = 1><tr><td width = 333 align = center><h4><font size = +2>BUSTUM</font><br><br><font size = +3>SODOMAE</font><br><br><font size = +2>Tragoedia sacra,</font><br><br>AUTORE<br><br><font size = +2>CORNELIO</font><br><br>A<br><br><font size = +1>MARCA</font>.</h4>[Vignet: typografisch ornament]<h4><font size = +1>GANDAVI,<br>Apud Cornelium Marium.</font><br>&#150;&#150;&#150;&#150;&#150;&#150;&#150;&#150;&#150;&#150;&#150;<br><font size = -1>M. DC. </font>XV.</font></h4></td></tr></table><hr><br>[<a href = "Facsimiles/LummenaeusSodoma1615/source/MarcaSodoma1615a02.htm" target = "new">fol. A1v</a>: blanco]<br>[<a href = "Facsimiles/LummenaeusSodoma1615/source/MarcaSodoma1615a03.htm" target = "new">fol. A2r</a>]<br><br><table border = 0 cellpadding = 1><tr><td width = 333 align = center><h4><font size = +2>AMPLISSIMO</font><br><br>ET<br><br>REVERENDO<br><br>ADMODUM DOMINO,<br><br><font size = +3>D. ANTONIO</font><br><br><font size = +2>DE WINGHE,</font><br><br>ABBATI LAETIENSI, &c.<br><br><i>Salutem & obsequium.</i></h4></td></tr></table><table border = 0 cellpadding = 1><tr><td width = 393><font size = +3>B</font><font size = -1>USTUM</font> Sodomae, quod in hoc theatro scenis exagito, tragico syrmate eventilo, sub auspiciis Amplitud. V. luce donare volui, c&#249;m ut sinceri mei erg&#224; R<sup><font size = -2>am</font></sup> V. adfectus cer- [<a href = "Facsimiles/LummenaeusSodoma1615/source/MarcaSodoma1615a04.htm" target = "new">fol. A2v</a>] tum hoc symbolum omnibus constaret, tum ut Amicorum desiderio satisfacerem, qui hanc scenam publicam esse voluerunt, quae ut propudiosae Gentis illius ulcus praecipu&#232; tangat, hos etiam mores & haec tempora, & tot carcinomata saeculi nostri, veluti quodam scalpello non leviter perstringit, in quo nimio fer&#232; luxu & licenti&#226; quadam peccandi, Sodomae quoque scelus multi proxim&#232; aemulantur, quibus feralem illam noxam ominari & interminari possum, & hanc vere tragicam catastrophen, quam iusto Deo debent. Utinam vel uno saltem epiphone- [<a href = "Facsimiles/LummenaeusSodoma1615/source/MarcaSodoma1615a05.htm" target = "new">fol. A3r</a>] mate impudentiam feriam & prosternam. Faxit Deus, qui <i>mortificat & vivificat, deducit ad Inferos & reducit,</i> qui te R<sup><font size = -2>de</font></i></sup> atque Amplissime Domine Belgicae saluti atque Ordini nostro incolumem diu servet, & oneri parem, quod in humeros tuos declinavit. Raptim &#232; Musaeo meo proprid. Kalend, Decemb. anno 1614.</td></tr></table><br><i>&#160; &#160; &#160; &#160; V. Ampliss. Dominat. servus<br>&#160; &#160; &#160; &#160; &#160; &#160; in Christo</i><br><br>&#160; &#160; &#160; &#160; &#160; &#160; &#160; &#160; &#160; &#160; C<font size = -1>ORNELIUS</font> L<font size = -1>UMMENAEUS</font><br>&#160; &#160; &#160; &#160; &#160; &#160; &#160; &#160; &#160; &#160; &#160; &#160; &#224; Marca, Sacerd.<br><br><hr><br>[<a href = "Facsimiles/LummenaeusSodoma1615/source/MarcaSodoma1615a06.htm" target = "new">fol. A3v</a>]<br><br><table border = 0 cellpadding = 1><tr><td width = 333 align = center><h4>IN<br><br><font size = +2>BUSTUM&#160; SODOMAE</font><br><br>CORNEL<font size = +2>I</font>&#160; A&#160; MARCA<br><br><font size = -1>V.&#160; CL.</font></h4></td></tr></table><font size = +3>I</font><i>Nfames Sodomae poenas, & triste reorum<br>&#160; &#160; Supplicium, & laeso fulmina missa Deo,<br>Quaeque Gomorrhaeos cineravit flamma penates,<br>&#160; &#160; Quisque Adamae claras ignis adussit opes,</i><br>(5) <i>Sulfura, quae dirus patulo bibit ore Cinaedus,<br>&#160; &#160; Damnatae Veneris nexibus implicitus;</i><br>M<font size = -1>ARCANUS</font> <i>tragico declamat percitus oestro,</i><br>&#160; &#160; M<font size = -1>ARCANUS</font> <i>patriae fama decusque suae.<br>Inclyta que&#238;s feriit Super&#251;m pater opida telis, </i><br>&#160; &#160; (10) <i>Quam docet altiloquo Melpomenaea stilo.</i><br>[<a href = "Facsimiles/LummenaeusSodoma1615/source/MarcaSodoma1615a07.htm" target = "new">fol. A4r</a>]<br><i>Forsitan impuros hoc vertet carmine mores,<br>&#160; &#160; Territa Divinis cladibus improbitas.<br>Cernite qui sanctae veneranda repagula matris<br>&#160; &#160; Rumpitis, obscaeno turba operata malo. </i><br>(15) <i>Infandi, turpes, Sodomae praegnantis alumni,<br>&#160; &#160; Orbem qui sacro crimine polluitis,<br>Ite, Palaestinis contermina visite regnis,<br>&#160; &#160; Quaeque olim Abramius sedit ad arva nepos,<br>H&#238;c, ubi turritum caelo caput extulit alto</i><br>&#160; &#160; (20) <i>Sodoma finitimis invidiosa locis,<br>H&#238;c, ubi (sic iusto Nemesis rotat omnia fato)<br>&#160; &#160; Laeta Gomorrhaei sceptra habuere duces,<br>H&#238;c, ubi nectareo decurrens flumine Iardis,<br>&#160; &#160; Roscida divitibus prata beabat aquis, </i><br>(25) <i>H&#238;c, ubi felices tellus dotabat alumnos,<br>&#160; &#160; Omniparo tellus luxuriosa sinu,</i><br>[<a href = "Facsimiles/LummenaeusSodoma1615/source/MarcaSodoma1615a08.htm" target = "new">fol. A4v</a>]<br><i>Exhalant putrem letalia stagna mephitim,<br>&#160; &#160; Atque olidus tetro sulfure stillat ager.<br>Nulla dies meritae tollet documenta ruinae, </i><br>&#160; &#160; (30) <i>Vindictae eripiet symbola nulla dies.<br>Discite Iustitiam moniti, & non temnere Divos<br>&#160; &#160; Horrida qui Sodomae funera conspicitis.</i><br><br>&#160; &#160; A<font size = -1>NTONIUS</font> S<font size = -1>ANDERUS P<font size = -1>OS</font>.</font><br><br><hr><br>[<a href = "Facsimiles/LummenaeusSodoma1615/source/MarcaSodoma1615a09.htm" target = "new">fol. A5r</a>]<br><br><table border = 0 cellpadding = 1><tr><td width = 333 align = center><h4>IN<br><br><font size = +2>BUSTUM SODOMAE</font><br><br>TRAGOEDIAM<br><br>CL.&#160; V.<br><br>CORNEL<font size = +2>I</font>&#160; LUMMENAEI<br><br><font size = -1>A&#160; MARCA.</font></h4></td></tr></table><font size = +3>Q</font>Uis docta te post Orgia, cothurnos graveis,<br>Lususque sacros carminum perennium,<br>Devota I<font size = -1>EPHTHAE</font> Pignora, A<font size = -1>BRAMIDUM</font> scelus<br>Tetro expiatum C<font size = -1>ARCERE,</font> ultorem Deum:<br>(5) Post ingementis arid&#226; lentam Styge<br>Sitim N<font size = -1>EMEUSI,</font> post cavae L<font size = -1>ESSUS</font> lyrae,<br>Quis te beatus retulit in Scaenam calor?<br>Iuvet ut disert&#226; nunc ferire Barbito,<br>S<font size = -1>ODOMES</font> scelestae F<font size = -1>UNERA,</font> ardentem R<font size = -1>OGUM.</font><br>(10) Lacusque diros ultim&#226; &#232; voragine<br>A<font size = -1>SPHALTIS</font> undae? Sat tuis laboribus<br>Risere Musae: sat tuae partum comae,<br>[<a href = "Facsimiles/LummenaeusSodoma1615/source/MarcaSodoma1615a10.htm" target = "new">fol. A5v</a>]<br>Lauri pudicae est. quid moraris otio<br>Merito fruisci, & patrio Lyram tholo<br>(15) Dicare tandem nominis satur tui?<br>Sed qualis axe Phoebus in gyrum levi<br>Per aurea nitens Templa, nunc blandam Chelyn,<br>Nunc saeva Nepae terga, mox Ursam videt,<br>Nunquam quieto semper invictus iugo,<br>(20) Novosque semper suppetens laboribus,<br>Sic ista magni vis perennis ingenI,<br>Foecunditatis limitem nescit suae,<br>Novosque Patriam semper in titulos rapit.<br>Ut qu&#224; remotas c&#250;nque Sol ducat vias<br>(25) Tuum ille nomen n&#244;rit, & G<font size = -1>ANDAE</font> decus.<br><br>&#160; &#160; &#160; &#160; &#160; &#160; &#160; &#160; &#160; &#160; &#160; &#160; IUSTUS RYCQUIUS<br><br>&#160; &#160; &#160; &#160; &#160; &#160; &#160; &#160; &#160; &#160; &#160; &#160; &#160; &#160; &#160; &#160; &#146;&#917;&#963;&#967;&#949;&#948;&#8055;&#945;&#963;&#949; LovanI.<br><br><hr><br>[<a href = "Facsimiles/LummenaeusSodoma1615/source/MarcaSodoma1615a11.htm" target = "new">fol. A6r</a>]<br><br><table border = 0 cellpadding = 1><tr><td width = 333 align = center><h4>ARGUMENTUM.</h4></td></tr></table><table border = 0 cellpadding = 1><tr><td width = 393><font size = +3>O</font><i>Ffensus Deus scelere Sodomitarum, destinat Angelos ad Abrahamum, qui hospitio apud eum excepti, & liberaliter habiti, Sodomae excidium denunciant. Inde Sodomam divertentes, & Loti humanitate refecti, Sodomitis stuprum & violentiam intermina</i>n<i>tibus, Lotum cum suis vicinae stragis immunem statuunt, & porr&#242; Sodoma cum aliis opidis loco & improbitate confinibus, sulfure & incendio vastatur.</i></td></tr></table><br><hr><br>[<a href = "Facsimiles/LummenaeusSodoma1615/source/MarcaSodoma1615a12.htm" target = "new">fol. A6v</a>]<br><br><table border = 0 cellpadding = 1><tr><td width = 333 align = center><h4><font size = +2>PERSONARUM</font><br>NOMINA.</h4></td></tr></table><table border = 0 cellpadding = 0><tr><td width = 56>&#160;</td><td><font size = +1>Divina Neme-&#160; &#160; <br>&#160; &#160; sis.<br>Abrahamus.<br>Sara.</font></td><td width = 1 bgcolor = "&#000000;">&#160;<td><font size = +1>&#160; &#160; Lotus.<br>&#160; &#160; Iphilla.<br>&#160; &#160; Angeli.<br>&#160; &#160; Chorus.</font></td></tr></table><a name = "Eerste"><table border = 0 cellpadding = 12><tr><td width = 408 align = center><a href ="#Tweede"><img align=bottom alt=Continue border = 0 src=../Stijl/Goudstaf.gif width=379></a></td></tr></table>[<a href = "Facsimiles/LummenaeusSodoma1615/source/MarcaSodoma1615p01.htm" target = "new">p. 1</a>]<br><br><table border = 0 cellpadding = 1><tr><td width = 333 align = center><h4><i><font size = +1>ACTUS PRIMUS.</font><br><br>Divina Nemesis.</i></h4></td></tr></table><i><font size = +3>Q</font><font size = -1>UICUNQUE</font></i> scelerum monstra vipereo sinu,<br>Et nutrit hydros, noxiam Inferni luem,<br>Criminibus urget funera, & nunquam boni<br>Securus animi lubrico passu labat.<br>(5) Seu Phoebus altos lustrat in gyrum polos,<br>Seu Luna fratris aemulas implet faces,<br>Carpit diurnos, sive nocturnos miser,<br>Versatque manes, mortis & vitae anxius:<br>Nusquam quies post scelera: crudeles minae,<br>(10) Larvae, tumultus, & catenatus pavor,<br>A tergo anhelant; nec sibi fidit satis,<br>Tam dirus agitat terror ancipitem fugae,<br>Et qu&#226; citatos exuat latebr&#226; metus.<br>Sodoma! rebellis Sodoma! quid primum querar?<br>(15) Incaesta, abominata, noxae dedita,<br>Quo te nemore, qu&#226; valle, quo illatebres specu,<br>Ut tibi minantes fort&#232; defendas rogos?<br>[<a href = "Facsimiles/LummenaeusSodoma1615/source/MarcaSodoma1615p02.htm" target = "new">p. 2</a>]<br>Damnata meretrix! si quis aut sontes ferit,<br>Aut pertinaces exigit noxas Deus,<br>(20) Supplicia pendes, dira tum armabit meam<br>Fulgetra dextr&#226;m, & lapsa flagranti impetu<br>Vastabo trepidos undique &#224; fundo lares.<br>Non me cadent&#251;m gemitus, & passim obrutae<br>Lamenta turbae, nulla me vota aut preces,<br>(25) Aut noxiae tunc lacrymae incaepto abstrahent,<br>Ibo per omnes, atque pernicie vag&#226;<br>Miscebo strages, funera, & flammam & Stygem.<br>Tunc ut nefandae Veneris in gremio sedens<br>Turpis Cynaedus hauriet praesens malum<br>(30) Laet&#226; abstinebit tibi&#226;, & citharae leves<br>Tenore verso lugubre exodium dabunt;<br>Tunc ut Venereus helluo repetet schyphos<br>Vino sepultus, sulphur ut nectar bibet;<br>Tunc ut recentes mane purpureo rosas,<br>(35) Et quaeret umbras criminis testes sacri<br>Audax Iuventus, fulmine obliquo cadet,<br>Et quos morantes sprevit, inveniet Deos.<br>Illa, illa, & illa Sodoma! non florens magis,<br>Opulenta, delicata, luxuriae scatens,<br>(40) At sulfure atro sordida & stagnans palus,<br>Tumulabit omnes & putri merget vado.<br>Et te Gomorrha luridum involvet malum,<br>[<a href = "Facsimiles/LummenaeusSodoma1615/source/MarcaSodoma1615p03.htm" target = "new">p. 3</a>]<br>Teque Adama, teque Seboim flammae induent<br>Vicina Sodomis opida & scelere & loco:<br>(45) Tunc ut remotis accubans in vallibus<br>Timidi magister pecoris aspiciet procul<br>Serpere favillas, & gravem nebul&#226; diem,<br>Tonantis ira fulmina, horrendas faces,<br>Corripiet agilem tramite ambiguo fugam,<br>(50) Nec flectet oculos, at prece & votis Deum<br>Pre se fatigans, Sodoma non quaeret magis:<br>Tunc ut recurv&#226; Iardis in rip&#226; sedens<br>Piscator; hamo doctus & nass&#226; brevi<br>Captare praedam, fort&#232; pinnigero gregi<br>(55) Tendet per&#238;clum, non satis gnarus sui<br>Flammam undique, & flammam undique, undantes rogos,<br>Et fulminantis Angeli gliscens malum<br>Spectabit amens & brevem faciet moram.<br>Heu qu&#242;d timendos nemo tam novit Deos,<br>(60) Quam qui probavit! Sodoma luxuriae parens<br>Foeta peregrinae! Sodoma, non Sodoma magis!<br>Iam te meto, quid obstat? an gemitum dedit?<br>An imminentes lacrymis flexit Deos?<br>Risit etiam & bacchatur, hoc deerat quoque<br>(65) Ut provocaret Numinis lenti impetum.<br>Dehisce Tellus, tuque Taenareae potens<br>Regnator aulae, sulfur, & flammam vome.<br>[<a href = "Facsimiles/LummenaeusSodoma1615/source/MarcaSodoma1615p04.htm" target = "new">p. 4</a>]<br>An fallor? &#225;nne sibilo rictu cav&#249;m<br>Insonuit? &#225;nne signa mugitu dedit?<br>(70) Agnosco, specto nebulam & obscuro halitu<br>Fumare campos: qualis ubi radit solum<br>Chelydrus audax, ardet ac signans viam<br>Comitante nebul&#226; luridam caudam trahit.<br>Agnosco, diras facibus instructae manus<br>(75) Eumenides adsunt; Sodoma iam praegnans malum est,<br>Et qu&#224; pudendum flamma purg&#226;rit nefas,<br>Lethaea vivi sulfuris stabunt vada,<br>Et olentis Erebi grande fumabit chaos.<br><br><table border = 0 cellpadding = 1><tr><td align = center width = 256><i>CHORUS.</i></td></tr></table><br>&#160; &#160; Heu quod nulla voluptas,<br>&#160; &#160; (80) Rebus nata secundis<br>&#160; &#160; Froeno temperet aestum!<br>&#160; &#160; Heu quod damna pudoris<br>&#160; &#160; Nullo sentiat ictu!<br>&#160; &#160; Foelix Sodoma, si non<br>&#160; &#160; (85) Spurco lubrica lecto,<br>&#160; &#160; Heu rerum ordine spreto,<br>&#160; &#160; Div&#251;m cogeret iras!<br>Foelix iterum, cum nec vetitos<br>Arsit amores, atque indignas<br>[<a href = "Facsimiles/LummenaeusSodoma1615/source/MarcaSodoma1615p05.htm" target = "new">p. 5</a>]<br>(90) Forti exclusit pectore flammas,<br>Cum nec memores oblita Deos<br>Sola pudici gaudia thalami<br>Legit, & illum nesciit ignem,<br>Qui Lethaeo gurgite tinctus<br>(95) Enervatos, canceris instar,<br>Serpit in artus, & non uno<br>Tramite gliscens polluit orbem.<br>Tum prima malo semita ducta est,<br>Cum securi fertilis agri<br>(100) Ubere fluxit copia cornu,<br>Cum terra parens sponte benigno<br>Largas fudit gremio segetes,<br>Et luxuries pon&#232; secuta est,<br>Tot diversis horrida formis,<br>(105) Quot foeta malis; tunc exeso<br>Mollis arator vomere sedit<br>Nubensque caput vernante ros&#226;<br>Longo segnes ordine lusus,<br>Longo choreas agmine duxit,<br>(110) Et quos Iuvenis riserat olim,<br>Horrida sparsus tempora canis<br>Flevit amores: facil&#232; externum<br>Marcida fugunt ocia virus,<br>Haust&#226;que semel labe veneni,<br>(115) Animus caeco carpitur igni,<br>[<a href = "Facsimiles/LummenaeusSodoma1615/source/MarcaSodoma1615p06.htm" target = "new">p. 6</a>]<br>Et defixo saucius oestro,<br>Quocumque urget malesuadus amor,<br>Protinus instat, patiensque mali<br>Flectere dociles nescit habenas.<br>(120) Ocia tollas, peri&#234;re vagi<br>Semina luxus, & dirus amor<br>Truncus geminis concidit alis;<br>Ocia tollas, vivet Sodomae<br>Nobile regnum,<br>(125) Illa, illa Dei distincta manu<br>Gratia nemoris, Sodoma Tempe,<br>Cum vere novo viror informes<br>Induit alnos, cum formosus<br>Pubuit annus, gracilesque rosas<br>(130) Natura novo murice tinxit,<br>Ille, ille nitor puberis agri,<br>Qui Paradisi ruscula vincat,<br>Quamvis rigui fontis in umbr&#226;<br>Frugum saturos nutriat hortos,<br>(135) Quamvis vitreae flumina lymphae<br>Tot diversis digerat oris,<br>Quot mundus habet,<br>Dum mihi viridi crispulus und&#226;,<br>Iardes genitor temperet aestum,<br>(140) Et vicinos impete facto<br>Diluat agros, non ego Nili<br>[<a href = "Facsimiles/LummenaeusSodoma1615/source/MarcaSodoma1615p07.htm" target = "new">p. 7</a>]<br>Ostia quaeram, vel quae tumidus<br>Ruperit Indus, vel qui Assyriis<br>Dominatur aquis, vel qui Tygridis<br>(145) More citatas proripit undas.<br>O si iustos nunquam Superos<br>Nostra acuissent scelera, & laesi<br>Damna pudoris, saltem vetiti<br>Intr&#224; thalami septa manerent,<br>(150) Nec aperta forent omnia, forsan<br>Etiam calidae parceret irae,<br>Qui vaga torquens sidera terret,<br>Iracundo fulmine Gentes.<br>Et nunc librat missile telum,<br>(155) Et Taenareo sulfure coctum<br>Mandat liquidas ire per auras,<br>Mandat Sodomae vertere muros,<br>Mandat Sodomae vellere turres,<br>Sodomae foetos urere campos,<br>(160) Heu incastos vastare thoros,<br>Heu, heu olidos lambere cineres,<br>Atque aeternum condere bustum.<br>H&#238;c, ubi laeto cespite ridet<br>Distinctorum gratia florum,<br>(165) H&#238;c, ubi geminae margine ripae,<br>Semper vernae rident violae,<br>H&#238;c, ubi plenos olim calathos<br>[<a href = "Facsimiles/LummenaeusSodoma1615/source/MarcaSodoma1615p08.htm" target = "new">p. 8</a>]<br>Struximus, isto margine & isto,<br>H&#238;c, ubi totas sedula noctes<br>(170) Attis anhelat,<br>H&#238;c, ubi viduus coniugis alt&#249;m<br>Deflet querul&#226; turtur ab ulmo,<br>H&#238;c, ubi patria gremio silvae,<br>Qu&#224; propter aquas porrecta iacet,<br>(175) Plurima nidos instruit ales,<br>Et secretos operit foetus.<br>H&#238;c in rigu&#226; valle, sub ill&#226;<br>Rupe, sub istis montibus; eheu!<br>Ignea current flumina, & alto<br>(180) Sulfure stagnans inamaena palus,<br>Lat&#232; cultos obruet agros.<br>Tunc ut vastam viderit urbem,<br>Si quis rapidos fugerit ignes,<br>Campis Sodomam quaeret in istis,<br>(185) Et nulla videns signa, sepultam<br>Dicet, & atram spectans caelo<br>Serpere nebulam, Sodoma bustum<br>Indice prodet.<br><a name = "Tweede"><table border = 0 cellpadding = 12><tr><td width = 408 align = center><a href ="#Derde"><img align=bottom alt=Continue border = 0 src=../Stijl/Goudstaf.gif width=379></a></td></tr></table>[<a href = "Facsimiles/LummenaeusSodoma1615/source/MarcaSodoma1615p09.htm" target = "new">p. 9</a>]<br><br><table border = 0 cellpadding = 1><tr><td width = 333 align = center><h4><i>ACTUS SECUNDUS.<br><br>Abraham, Angeli.</i></h4></td></tr></table><font size = +3>E</font>X quo reliqui patrios Hurae lares,<br>(190) Chaldaea lat&#232; iugera, Assyrias opes,<br>Semper benignus sequitur &#224; tergo Deus,<br>Semper beato copiae cornu pluit,<br>Et Chananaeis accolam terris beat.<br>Mecum inter alios Lotus imperium tulit,<br>(195) Mecum aegra Coniunx legit auspicium Dei,<br>Annosa Sar&#233;, lassa connubii & fugae,<br>Cuius senectam miseror & curas graves,<br>Tot lustra passae taediosi temporis,<br>Tot noctium suspiria, & cassas preces,<br>(200) Et heu! pudendam segnis invidiam thori.<br>Et me illud olim conficit thalami probrum,<br>Fastidiumque; nempe dum nullus meam<br>Haeres flagellet aream, sanguis tuus<br>Sar&#233;, meusque, Gargara haec frustr&#224; meto,<br>(205) Frustra uda quercus melle & ambrosi&#226; scatet,<br>Et rupe dur&#226; balsami sudat latex.<br>Heu fida Coniunx! heu! quod amplexu meo,<br>Heu me! quod uteri vota non stringo tui!<br>[<a href = "Facsimiles/LummenaeusSodoma1615/source/MarcaSodoma1615p10.htm" target = "new">p. 10</a>]<br>Nullus paternos ducet in campum greges,<br>(210) Blaesaque anhelus fistul&#226; chorum reget<br>Laetos herilis inter armentarios<br>Et coget agmen; Ismael Servae est puer,<br>Et vultu & oculis pellicem Agaram refert,<br>Heu ore toto matris apparent notae,<br>(215) Et non decorae plusculum impudentiae,<br>Nihil est Hebraeum, scilicet Abr&#226;mi nihil,<br>Et tetric&#226; ist&#226; fronte mentitur patrem.<br>An ille stellas stemmate aequabit suo,<br>Oceani arenas, caeruli conchas sali?<br>(220) Aut me ista fallit indoles, aut non erit<br>Generosus ille, femore nec dignus meo.<br>Heu stolida semper vota! cum agnatam mihi<br>Iungeret Aramus Virginem, & non mobili<br>Connubiorum lege fecisset virum,<br>(225) Sperabam amoeni flosculos consortij<br>Vernantis uteri germina, agnomen Patris,<br>Natosque Natorum & Nepotes posthumos,<br>Examina ampli generis & stabilem domum.<br>Coniunx fefellit, nempe cui foetos sinus<br>(230) Obstruxit ille, cuius arbitrio fluunt<br>Mortalis aut spatia & humanae vices,<br>Qui prole laet&#226; complet aut viduat thorum,<br>Et nuptiis signavit hoc olim meis;<br>Nec abominamur Genitor, & sequimur tuum<br>[<a href = "Facsimiles/LummenaeusSodoma1615/source/MarcaSodoma1615p11.htm" target = "new">p. 11</a>]<br>(235) Numen volentes, nempe sic visum est tibi,<br>Et forte tabulis scribis hoc olim tuis,<br>Quos nulla series temporum mutat loco,<br>Et condit aeviternitas fixo situ.<br>Sar&#233; ferendum est, nemo colluctans Deo<br>(240) Palmam meretur, Manibus forsan meis<br>Hoc demet olim, Manibus Coniunx tuis,<br>Qui post opaca nubila serenat diem,<br>Et fulminantem tergit &#224; nimbo manum.<br>Sed lassat oculos taedium & somnus meos,<br>(245) H&#238;c, ubi profusas dividit lat&#232; comas<br>Mambraea quercus, pectoris curas domo.<br>An ludit oculos somnium? an visus stupet?<br>Speculor euntes; currite, &#244; Vernae mei,<br>Properate & illos huc mihi conducite,<br>(250) Quos ista vertit semita ambiguos viae.<br>Salvete Iuvenes, si placet vobis locus,<br>Mecum cubate frondeo accubitu pares,<br>Prandete, bibite, media nunc urit dies,<br>Et tempus hic quiescere & suadet viror.<br><i>Angelus:</i> (255) Quid stamus etiam? mandat h&#238;c requiem Deus.<br><br><hr><br>[<a href = "Facsimiles/LummenaeusSodoma1615/source/MarcaSodoma1615p12.htm" target = "new">p. 12</a>]<br><br><table border = 0 cellpadding = 1><tr><td width = 256 align = center><h4><font size = -1><i>CHORUS.</i></font></h4></td></tr></table>Turbatur intr&#242;, Sara laetitiae vacat,<br>Iuxtim senex accumbit aequali thoro,<br>Interque laetos hospites libat merum;<br>Quorum ille princeps entheo obtutu micat,<br>(260) Et maius aliquid homine mortali sonat;<br>Sed floret aliis vultus & florent genae,<br>Et nescio quid simile. Coelicolis gerunt.<br>&#160; &#160; Sic puniceis inducta rosis<br>&#160; &#160; Lilia splendent, sic in croceis<br>&#160; &#160; (265) Amaranthus hiat, sic Oebalio<br>&#160; &#160; Quicquid vernum spirat in ostro,<br>&#160; &#160; Quicquid laeves tingit violas<br>&#160; &#160; Lat&#232; rigu&#226; valle iacentes,<br>&#160; &#160; Qu&#224; len&#232; scatet rivus in herb&#226;,<br>&#160; &#160; (270) Et secretas ducit ad umbras:<br>&#160; &#160; Quicquid cultis eminet hortis,<br>&#160; &#160; Cum vere novo foetos iterum<br>&#160; &#160; Tendit calices purpura florum,<br>&#160; &#160; Et virgineos gramine laeto<br>&#160; &#160; (275) Natura parens stipat calathos<br>&#160; &#160; Dulc&#232; ambrosios humecta sinus:<br>&#160; &#160; Talis placidis obvia radiis,<br>&#160; &#160; Iris varios mille colores,<br>[<a href = "Facsimiles/LummenaeusSodoma1615/source/MarcaSodoma1615p13.htm" target = "new">p. 13</a>]<br>&#160; &#160; Late picto colligit arcu,<br>&#160; &#160; (280) Nubemque cavo tramite signat:<br>&#160; &#160; Talis Libyci gemma profundi,<br>&#160; &#160; Indusque adamas, & Sardus onyx,<br>&#160; &#160; Et fulva nimis semper Iaspis,<br>&#160; &#160; Non obtuso lumine vernant:<br>&#160; &#160; (285) Talis laevi candore gravis,<br>&#160; &#160; Et depressas fibulat aures,<br>&#160; &#160; Et dispositos unio crines,<br>&#160; &#160; Aut qui Tyrio volvitur alto,<br>&#160; &#160; Aut qui Ormusi&#226; natus in alg&#226;<br>&#160; &#160; (290) Ditat gravido litore Persas:<br>&#160; &#160; Talis Siculi vena coralli,<br>&#160; &#160; Pontum roseo murice sternit,<br>&#160; &#160; Semper teneris grata puellis.<br>&#160; &#160; Foelix Abraham, qui pennigeras<br>&#160; &#160; (295) Stringit Iuvenes hospite tecto,<br>&#160; &#160; Nec tantum ist&#226; divite mens&#226;,<br>&#160; &#160; Largo hospitij munere, quamvis<br>&#160; &#160; Omnia puri nectaris irent,<br>&#160; &#160; Quantum niveo pectore lactat.<br>&#160; &#160; (300) Olim aeterni saturos epuli,<br>&#160; &#160; Qu&#242;d divino rorat gremio,<br>&#160; &#160; Et tot Genios implet hiantes:<br>&#160; &#160; Quisquis Superis rit&#232; litatis<br>&#160; &#160; Vitae innocuus transigit aevum,<br>[<a href = "Facsimiles/LummenaeusSodoma1615/source/MarcaSodoma1615p14.htm" target = "new">p. 14</a>]<br>&#160; &#160; (305) Caeli natos colligit hospes,<br>&#160; &#160; Et securo ludit thalamo;<br>&#160; &#160; Non ille avidos sentiet hydros,<br>&#160; &#160; Non mordacis virus Echidnae,<br>&#160; &#160; Non tot miseros undique Manes,<br>&#160; &#160; (310) Semperque boni conscius animi<br>&#160; &#160; Mentem patriis inseret astris.<br>&#160; &#160; Ill&#238;c vigiles condet ocellos,<br>&#160; &#160; Et terrenis faecibus exstans<br>&#160; &#160; Ignea penitus lumina figet.<br>&#160; &#160; (315) Et tu Abr&#226;mi sedula Coniunx,<br>&#160; &#160; Chaldaeorum nobile germen,<br>&#160; &#160; Rides placidos inter Ephebos,<br>&#160; &#160; Et casta genis oscula libans<br>&#160; &#160; Socias fidos laeta susurros.<br>&#160; &#160; (320) Quis i&#242; Superi! taliter arsit?<br>&#160; &#160; Nullo numero atque ordine mille,<br>&#160; &#160; Et mille iterum basia stringit,<br>&#160; &#160; Et virgineis haeret in ulnis<br>&#160; &#160; Nunquam saturis ebria votis.<br>&#160; &#160; (325) Quod tamen isto spirat ab igni,<br>&#160; &#160; Non est Veneris murice tinctum;<br>&#160; &#160; Non est Superis grata libido,<br>&#160; &#160; Et vindicibus mergitur undis,<br>&#160; &#160; Quicquid Cyprio sordet oleto.<br>&#160; &#160; (330) Ridet castis, casta voluptas,<br>[<a href = "Facsimiles/LummenaeusSodoma1615/source/MarcaSodoma1615p15.htm" target = "new">p. 15</a>]<br>&#160; &#160; Et divinos inter amores<br>&#160; &#160; Larga ambrosiae fercula miscet.<br>&#160; &#160; Foelix Abraham, foelix Sar&#233;,<br>&#160; &#160; Si non sterili damnata thoro<br>&#160; &#160; (335) Plangeret orbae fata senectae,<br>&#160; &#160; Et ranciduli taedia lecti.<br>&#160; &#160; Sar&#233; infoelix! & tu Genitor<br>&#160; &#160; Grandaeve senex, qui Chaldaeis<br>&#160; &#160; Natus in oris, h&#238;c tua condis<br>&#160; &#160; (340) Moenia, nostris accola terris,<br>&#160; &#160; Nuper trepidae vindex Sodomae,<br>&#160; &#160; Quando Vernas inter ovantes<br>&#160; &#160; Caesum spoliis exuis hostem,<br>&#160; &#160; Lotumque tuum compede solvis,<br>&#160; &#160; (345) Quo nec spirat iustior alter,<br>&#160; &#160; Nec magis aequis carus Superis,<br>&#160; &#160; Eheu! Sodomae tutela meae,<br>&#160; &#160; Si fors Sodomis parcere vellent,<br>&#160; &#160; Aemula pravae Numina Gentis.<br>&#160; &#160; (350) Abraham infoelix! caetera sospes,<br>&#160; &#160; Foelix etiam, si te pulchr&#226;<br>&#160; &#160; Sar&#233; faceret prole parentem,<br>&#160; &#160; Optima Sar&#233;, saep&#232; iugalem,<br>&#160; &#160; Exosa thorum, saep&#232; marito<br>&#160; &#160; (355) Quaesta improbulae iurgia Servae,<br>&#160; &#160; Quae foeta, sui vota cubilis,<br>[<a href = "Facsimiles/LummenaeusSodoma1615/source/MarcaSodoma1615p16.htm" target = "new">p. 16</a>]<br>&#160; &#160; Nimium cupido solvit Abr&#226;mo,<br>&#160; &#160; Et spem generis ferre moroso.<br>&#160; &#160; Nunc &#224; thalamo floridus isto<br>&#160; &#160; (360) Hybrida superat pusio, & animis<br>&#160; &#160; Turgida, Dominae non aequa suae,<br>&#160; &#160; Opprobrat etiam garrula pellex;<br>&#160; &#160; Heu nimis utero confisa suo,<br>&#160; &#160; Sortem indocilis ferre benignam!<br>&#160; &#160; (365) Falleris Agar, non hic patrium<br>&#160; &#160; Scandet solium, nec sceptra geret<br>&#160; &#160; Olim totis inclyta terris,<br>&#160; &#160; Qui complexu prodiit isto,<br>&#160; &#160; Non sua quondam stemmata ceris<br>&#160; &#160; (370) Scribet Proceres inter avitos,<br>&#160; &#160; Quos Deus alio semine finget.<br>&#160; &#160; Quisquis placidum navigat aequor,<br>&#160; &#160; Librans tepidis carbasa Zephyris,<br>&#160; &#160; Et purpureo Tethyos udae,<br>&#160; &#160; (375) Nimi&#249;m facilis ludit gremio,<br>&#160; &#160; Olli subito caerulus imber<br>&#160; &#160; Congeret atros undique fluctus,<br>&#160; &#160; Et mal&#232; fidas sparget habenas:<br>&#160; &#160; Nihil heu! satis est undique tutum<br>&#160; &#160; (380) Quocumque loco peiora time:<br>&#160; &#160; Quo fort&#232; minus turbine credis,<br>&#160; &#160; Sublapsa cadent omnia, & ille<br>[<a href = "Facsimiles/LummenaeusSodoma1615/source/MarcaSodoma1615p17.htm" target = "new">p. 17</a>]<br>&#160; &#160; Pusio, thalami pignus herilis,<br>&#160; &#160; Verna ille tuus Pusio, quis scit?<br>&#160; &#160; (385) Stolidos vernas inter adultus,<br>&#160; &#160; Heu maternae victima noxae!<br>&#160; &#160; Atae iaculo saucius, avidum<br>&#160; &#160; Pascet gelido funere Ditem,<br>&#160; &#160; Quem nec redimas pellice vultu,<br>&#160; &#160; (390) Nec Cimmerio perdita limbo,<br>&#160; &#160; Aut restituas putribus umbris.<br>&#160; &#160; Uno miseri sternimur ictu,<br>&#160; &#160; Et damnato cogimur Orco.<br>&#160; &#160; Nec fas ulli remeare viam,<br>&#160; &#160; (395) Aut immites flectere Parcas.<br>&#160; &#160; An te ignoras barbara Pellex?<br>&#160; &#160; Desine vanis turgere animis,<br>&#160; &#160; Et servilem tollere fastum,<br>&#160; &#160; Contrahe ventis vela secundis,<br>&#160; &#160; (400) Ne fort&#232; tuis manibus addat<br>&#160; &#160; Ille aeterni rector Olympi,<br>&#160; &#160; Ille, ille Deus, mundique oculus,<br>&#160; &#160; Qu&#242;d nunc Sar&#233; languida moeret.<br>&#160; &#160; Ah! ne Superis omnia pendas,<br>&#160; &#160; (405) Nati orba simul, simul & thalami<br>&#160; &#160; Limine Phariam pulsa Canopum!<br><a name = "Derde"><table border = 0 cellpadding = 12><tr><td width = 408 align = center><a href ="#Vierde"><img align=bottom alt=Continue border = 0 src=../Stijl/Goudstaf.gif width=379></a></td></tr></table>[<a href = "Facsimiles/LummenaeusSodoma1615/source/MarcaSodoma1615p18.htm" target = "new">p. 18</a>]<br><br><table border = 0 cellpadding = 1><tr><td width = 264 align = center><h4><i><font size = +1>ACTUS TERTIUS.</font><br><br>Sara, Abraham.</i></h4></td></tr></table><i><font size = +3>E</font></i>Rgone iterum vivimus Abr&#226;m,<br>Et connubij copula nostri<br>Solido Div&#251;m munere vernat?<br>(410) Quis mihi rugas expolit istas,<br>Atque exsuccos imbuit artus?<br>Fallor? an iterum redeunt calidae<br>Vota Iuventae, labemque uteri<br>Natura parens florida terget?<br>(415) An quae roseae nunc lucis egens,<br>Pendet gelido marcida lecto,<br>Pronuba nobis taeda virescet?<br>Credite populi, credite Gentes;<br>At nunc memorem vellicat aurem,<br>(420) Et iubet uti parci&#249;s istis,<br>Qui promissum fallere nescit.<br>Quid te ambiguo turbine versas,<br>Semper fidei languida Sar&#233;?<br>Non est Super&#251;m, captare dolis,<br>(425) Aut damnosas nectere fraudes:<br>[<a href = "Facsimiles/LummenaeusSodoma1615/source/MarcaSodoma1615p19.htm" target = "new">p. 19</a>]<br>Quisquis potuit fidere caelo,<br>Et patienter ferre Tonantem,<br>Nunquam surdas flevit ad auras:<br>Nam tarda licet gratia, votis<br>(430) Aequa, piorum levat aerumnas,<br>Nunquam miseris sera querelis.<br>O mihi similes semper veniant,<br>Lautia tales nostra frequentent,<br>Qui nos tanto munere donant!<br>(435) O quand&#242; iterum pascimus istos,<br>Quand&#242; amplexus inter amicos<br>Stringimus aulae limine fessos!<br>Venient olim, venient, & tu<br>Condictum uteri pignus habebis,<br>(440) Et nunc etiam nobilem Isaccum<br>Tolles avidis mater in ulnis,<br>Qui te tanto tempore clarat,<br>Tam conspicui nominis haeres,<br>Quam perpetuae Gentis alumnus,<br>(445) Quae stirpe bon&#226; sidera vincat.<br>O si ille meis rideat oculis,<br>Et materno ludat in ostro!<br>O si teneris nunc pressa genis<br>Oscula figam! nequeo Superi,<br>(450) Nequeo tacitum condere votum,<br>Et mea rimas gaudia ducunt.<br>[<a href = "Facsimiles/LummenaeusSodoma1615/source/MarcaSodoma1615p20.htm" target = "new">p. 20</a>]<br>Sed nunc etiam turbidus Abraham,<br>Quid sollicito pectore volvat,<br>Nescio, certe deperit aliquid,<br>(455) Et frons iterum nubila ducit:<br>Ade&#242; nihil est undique faustum,<br>Nihil ex omni parte beatum;<br>Heu quod semper tristia laetis<br>Miscet dubi&#226; callidus urn&#226;,<br>(460) Cuius nutum pronus adorat,<br>Quisquis Superos noverit aequos,<br>Et cuique vicem promere iustos.<br>Quodcunque doles Abraham, cordis<br>Pars illa mei est, quodcumque iubes<br>(465) Plangere, reperis ecce vacantem,<br>Promptam in questus ire Maritam,<br>Et cordolium mulcere tuum.<br>Si connubij foedera servas<br>Mecum pariles distrahe curas,<br>(470) Quicquid pateris, divide mecum<br>Un&#224; meli&#249;s fort&#232; feremus.<br>En sollicit&#226; prodiit aul&#226;,<br>Et collectis passibus haeret,<br>Moeret, dubitat, pallet anhelat,<br>(475) Lacrymat, urget, supplicat, eheu!<br>Quaenam est Abrahae fortuna mei,<br>Aut cui lessum digerit istum?<br>[<a href = "Facsimiles/LummenaeusSodoma1615/source/MarcaSodoma1615p21.htm" target = "new">p. 21</a>]<br>&#160; &#160; Salve Marite, cur tibi madent genae?<br>Cur ista frons tam nubila & rugas trahit?<br>(480) Cur luror oculis, pectore adspirat dolor?<br>Aut quam reliquit hospes offensam Deus?<br><i>Abrahamus:</i> Quid te fatigas mulier? haec cura est mea.<br><i>Sara:</i> Quod te fatigat, Coniugi inprimis dolet.<br><i>Abrah.</i> Sed tu dolorem pone, non tangit larem<br>(485) Haec cura nostrum, qui mihi cumque est labor,<br>Aliunde serpit, graviter affligit tamen.<br><i>Sara:</i> Sed unde? sed cur penitus in fibras abit?<br>Nec leve, nec illud vile, quod graviter ferit.<br>Deprome curam, saep&#232; se exonerat dolor<br>(490) Fidas in aures, gliscit occultum malum,<br>Et mole press&#226; cordis angustat sinum.<br><i>Abrah.</i> Heu Sodoma! <i>Sara:</i> Cur deplangis? an Loto doles?<br><i>Abrah.</i> Heu Sodoma! <i>Sara:</i> Quid turbaris? <i>Abrah.</i> Heu Sodoma! <i>Sara:</i> Quid est?<br><i>Abrah.</i> Sodoma peribit! <i>Sara:</i> Scilicet. <i>Abrah.</i> Certum est nimis.<br><i>Sara:</i> (495) Parcius Abr&#226;me, forsan ignoscet Deus,<br>[<a href = "Facsimiles/LummenaeusSodoma1615/source/MarcaSodoma1615p22.htm" target = "new">p. 22</a>]<br>Veniae profusus. <i>Abrah.</i> Sodoma non stabit magis.<br><i>Sara:</i> Quis nunciavit? <i>Abrah.</i> Angelus. <i>Sara:</i> Parce, &#244; Deus!<br>Sodoma peribit? <i>Abrah.</i> Sodoma! <i>Sara:</i> Quid Lotus meus?<br>Heu me! quid ille? servat insontem Deus?<br><i>Abrah.</i> (500) Non vapulabit iustus & recti tenax,<br>Interque flammas medius atque inter faces,<br>Tutum levabit verticem impavidus mali.<br><i>Sara:</i> Heu, heu! dillum liberet saltem Deus,<br>Interque avaros vendicet nobis rogos.<br>(505) O si ille vivat! <i>Abrah.</i> Parce nunc isto metu.<br><i>Sara:</i> Sed timeo, semper pendet infoelix timor.<br><i>Abrah.</i> Quicumque vitae purus observat Deum,<br>Servabit illum promptus in laevis Deus,<br>Tutanus ille, cuius auspicio tuus<br>(510) Lotus furentes ignium vincet globos.<br><i>Sara:</i> An erg&#242; fixum est? Sodoma supplicium dabit?<br>Ah! Sodoma in ignes? Lotus ut vivat precor.<br>Taedae perennes parcite, &#244; caelum! &#244; Deus!<br>Taenareus ille sulfuris vivi liquor,<br>[<a href = "Facsimiles/LummenaeusSodoma1615/source/MarcaSodoma1615p23.htm" target = "new">p. 23</a>]<br>(515) Ah! ne perurat! vivat, &#244; frater meus!<br>Bustoque superet, dignus est vita frui.<br>At si quid ultra liceat, atque aurem Deus<br>Inclinat istis, Sodoma ne tanto luat.<br><i>Abrah.</i> O misera! sic decrevit aeternum Deus,<br>(520) Etiam rubentem dexteram strinxit quoque,<br>Ut perduelles feriat, invictum est malum;<br>Curare Lotum desine, immunis manet.<br><br><hr><br><table border = 0 cellpadding = 1><tr><td width = 264 align = center><h4><i>CHORUS.</i></h4></td></tr></table>Nemo tam Divos habuit secundos,<br>Semper ut possit sibi polliceri<br>(525) Len&#232; currentis spatium iuventae,<br>Semper ut Manes procul, & dolorum<br>Saeva tempestas procul, inquieti<br>Cordis aerumnae procul exulantes<br>Liberum curis animum relinquant.<br>(530) Laeta miscentur tragicis & udae<br>Occupant risum lacrymae, dolorque<br>Gaudio fidus comes, imminentes<br>Ducit Erynnes.<br>Nulla tam pura est animi voluptas,<br>(535) Ut nihil fellis tegat aut laboris.<br>Semper in paenas aliquid superstat,<br>Semper in questus aliquid perennat,<br>[<a href = "Facsimiles/LummenaeusSodoma1615/source/MarcaSodoma1615p24.htm" target = "new">p. 24</a>]<br>Et flagris cinctae posu&#234;re sedem in<br>Limine Dirae.<br>(540) Cum tibi nutum radio serenat,<br>Laeta Fortunae facies, amicam<br>Stringe, nam cursum rapiet citatum<br>Tetrica, & semper facilis ruinae,<br>Et rot&#226; nunquam stabili quiescens.<br>(545) Semper hunc axem malefida torquet,<br>Et situ tollens miseros, superbos<br>Deprimit, rebus, nimium secundis<br>Asperam frontem caperans, severo<br>Turgida fastu.<br>(550) Donec humanam pati&#234;re sortem<br>Corporis vinctus loculo tenaci,<br>Non bibes puri latices Olympi,<br>Fonte Divino generosa nullis<br>Vena distillat, vitiatur haustu,<br>(555) Et stupet primis etiam labellis,<br>Ne se in humanis animus saginet,<br>At Deum gnavo repetat volatu,<br>Unde primaevos tulit exul ortus.<br>H&#238;c nihil pulchrum quod amare possis,<br>(560) Nil & integrum maculae videtur:<br>Talis in scit&#226; facie notatur<br>Naevus, & bellum micuit leporem:<br>Talis in caelo speculum Dianae<br>[<a href = "Facsimiles/LummenaeusSodoma1615/source/MarcaSodoma1615p25.htm" target = "new">p. 25</a>]<br>Vernus infuscat vapor, & nitentes<br>(565) Condit in nubem radios, amaenis<br>Aemula stellis.<br>O mihi semper liceat tueri<br>Igneum caeli iubar, ah nitentem<br>Aureo vultu Super&#251;m Parentem!<br>(570) Nulla quem labes violavit unquam,<br>Cuius aeternam speciem cadentes<br>Mille tormentum Genij salutant;<br>O si ibi pura laticem scatebrae<br>Hauriam & plenos calices, & udum<br>(575) Nectar, & rorem phialae meracum,<br>Quam Deus semper cupidis propinat,<br>Et tamen semper sitiunt bibentes.<br>Quicquid h&#238;c specto nihil est, & uno<br>Liquitur puncto, mod&#242; laeta duris<br>(580) Temperant, laetis mod&#242; dura, miscent<br>Omnia Divi.<br>Sara florescens utero, Marito<br>Gratulans, laetis animata votis,<br>Repperit curis gravibus sepultum,<br>(585) Et pio luctu Sodomis dolentem.<br>Illa funesto iacet icta lesso,<br>Et litat vers&#226; Sodomis Camoen&#226;.<br>Sodoma! heu nostro saturanda luctu!<br>Sodoma! heu semper scelerum redundans!<br>[<a href = "Facsimiles/LummenaeusSodoma1615/source/MarcaSodoma1615p26.htm" target = "new">p. 26</a>]<br>(590) Heu nimis diro tumulanda busto!<br>Sodoma! heu tanto peritura damno!<br>Iam tuos specto cineres, & illud<br>Triste mir&#226;clum patriae cadentis,<br>Heu manum nimbo gravidam, tonantis<br>(595) Dexterae fulmen nimi&#249;m coruscum,<br>Sulfur & flammas Erebi trisulcas,<br>Et graves quicquid Superi minantur!<br>Nempe non vives magis, & tuorum<br>Scena mutata est scelerum, nec ultr&#224;<br>(600) Ludis infandas Veneres, perenni<br>Dedita noxae.<br>Et Gomorrhaeis venit hora fatis,<br>Impio nexu Sodoma iugalis<br>Civitas, tetro furiata luxu<br>(605) Ibit in flammas, nec habet medelam<br>Vulnus oblaesae meretricis ullam;<br>Sentiet taedas Seboin, & illud<br>Adamae sacrum scelus expiabit,<br>Dura laesorum Nemesis Deorum.<br>(610) Quisquis insuevit vitiis, & Orco<br>Saep&#232; damnavit caput impiatum,<br>Sentiet tandem Superos, & inter<br>Fulmina atque inter tonitrus, & illud<br>Dexterae robur nimi&#249;m rubentis<br>(615) Anxiam versans animam, cadensque<br>[<a href = "Facsimiles/LummenaeusSodoma1615/source/MarcaSodoma1615p27.htm" target = "new">p. 27</a>]<br>Induet tetrum chaos, & pudendo<br>Exitu fastos memores notabit.<br>Ludite, &#244; stulti Iuvenes, & inter<br>Lilia & vernas violas cupitos<br>(620) Stringite amplexus, tonuit severum<br>Numen & caecas gradiens per umbras<br>Coget inferno scelera & nocentes:<br>Quisquis insano studio secutus<br>Ocium, segnes tumulavit horas,<br>(625) Cam semel iustam subiit bilancem,<br>Taenaro vinctus sedet inquieto,<br>Heu! ubi longas vigilare noctes<br>Cogitur, saxo domitus vel urn&#226;,<br>Et nimis lentos satiare Divos.<br>(630) Heu! ubi nullos rosa pingit hortos,<br>Nulla secretas agit arbor umbras,<br>Unde vel stringas geniale sertum,<br>Vel renidentes abacos corones,<br>Aut tui sternas thalami cubile,<br>(635) Rancidum foedis nimis exoletis,<br>Et peregrino camarinae hiatu.<br>Ocium & segnes fuge promptus horas,<br>Ocio sentina fluit malorum,<br>Ocio ludit Venus, & Cupido<br>(640) Spiculum & nexos medicatur hamos.<br>Heu! graves semper stimulos inerti<br>[<a href = "Facsimiles/LummenaeusSodoma1615/source/MarcaSodoma1615p28.htm" target = "new">p. 28</a>]<br>Subdit infamis scelerum libido,<br>Et movet lentos Superos trisulcum<br>Stringere telum.<br><a name = "Vierde"><table border = 0 cellpadding = 12><tr><td width = 408 align = center><a href ="#Vijfde"><img align=bottom alt=Continue border = 0 src=../Stijl/Goudstaf.gif width=379></a></td></tr></table><table border = 0 cellpadding = 1><tr><td width = 333 align = center><h4><i>ACTUS QUARTUS.<br><br>Lotus, Angeli.</i></h4></td></tr></table>(645) <font size = +3><i>I</i></font>Ncaesta semper Sodoma! quid primum querar?<br>Aut unde lessum fessus abrumpet labor?<br>Eloquar? an ora comprimam? libet loqui,<br>Iuvat tacere: mutus est omnis dolor,<br>Quicumque magno victus incubuit malo;<br>(650) Sed fervida indignatio luctum exprimit,<br>Bilem refundit: saep&#232; lenimen fuit<br>Vulgare, quicquid pectoris claudit sinus.<br>Sentio mephitim, sentio; heu tragicum scelus!<br>Heu Sodoma! non tam verna deliciis tuis,<br>(655) Qu&#224;m foeta scelerum, tabe funesta, horrida,<br>Vitiosa semper, sive cum luxu ebria<br>Laxas habenam, sive cum diras sequens<br>Tentas & audes omnia, ah Veneris probrum!<br>[<a href = "Facsimiles/LummenaeusSodoma1615/source/MarcaSodoma1615p29.htm" target = "new">p. 29</a>]<br>Et quicquid ultr&#224; candidus celat pudor.<br>(660) Gliscit voluptas fraena non docilis pati,<br>Et non l&#250;patos audit, ut sonuit flagro,<br>Quicumque nostrum mulcet arbitrium Deus.<br>O lenta semper Numina! at qu&#224;m suspicor,<br>Ne fort&#232; celeri Sodoma momento cadat,<br>(665) Seu mersa Ponto, sive flammarum globis,<br>Ut fort&#232; iaculum strinxerit vindex Deus,<br>Quod ille trifidum vibrat, incoctum ignibus,<br>Et sulfure atro, sequitur immanis fragor,<br>Nubemque hiulcans impetu certo ferit.<br>(670) Gravis ira Superum, lenta vindictae quidem<br>Et tarda ad ignes, sed moram poenae gravi<br>Damno rependit, fulmine & flammis agens<br>Quicquid tonanti dexterae & pugnat polo.<br>Nec stabis ultr&#224; Sodoma, quid celebras tuum<br>(675) Vaesana crimen? nobilem scenam facis,<br>Quam nemo lusit hactenus, dignam rogo<br>Et cinere, dignam sulfure & busto luem?<br>Nec tu moveris, caecus est omnis furor,<br>Quicumque Veneris saevit in campo, magis<br>(680) Qu&#224;m taurus actus stridul&#226; corno, magis<br>Quam flamma pressis abdita eluctans focis.<br>Furiosa Venus est, illa praesertim sacros<br>Quae iunget & foedare complexus docet,<br>[<a href = "Facsimiles/LummenaeusSodoma1615/source/MarcaSodoma1615p30.htm" target = "new">p. 30</a>]<br>Quam nulla satis incendia & flammae doment,<br>(685) Vel uda Tethys mergat Oceano satis,<br>Flammis tamen perire, vel dignam salo.<br>Specto ruentem nubilo condi diem,<br>Totumque fusco syrmate induci polum:<br>Et inter ista nescio quid luridum<br>(690) Absterret oculos, sulfuris cocti globos<br>Specto; & comantes sideris diri faces,<br>Et gelidus artus pallor incurrit meos:<br>Qualis ubi Tyrij marmoris conchas legit<br>Piscator audax, stupuit undosum cavo<br>(695) Trepidare Pontum, litore hiberno leves<br>Gestire fulicas, spectat Halciones fugam,<br>Fixos echinos brevibus aut scopulis notat,<br>Quod si reducat lumina, impendent quoque<br>Coelestia olli monstra, & horrificant magis,<br>(700) Confusus aether, turbidum Cori gelu,<br>Et gravida nubes, candidum eripiens diem.<br>Tum ver&#242; litus celere remigio legit,<br>Spumasque torquens caerula & pontum fugit.<br>Tales Gomorrhae pastor in convallibus<br>(705) Corniculam ulmo garrulam, aut mergos timet<br>Campoincubantes, aut tepentes naribus<br>Auras trahentem buculam, & tonitru cavo<br>[<a href = "Facsimiles/LummenaeusSodoma1615/source/MarcaSodoma1615p31.htm" target = "new">p. 31</a>]<br>Perculsus hyemem pallido vitat metu.<br>Et fugimus etiam Sodoma, qu&#242; fugimus tamen?<br>(710) Aut qu&#242; familiam ducimus? durum est nimis<br>Fugere, manere taedium; &#244; Div&#251;m Pater<br>Nutu labantem dirige, auxilio tege,<br>Atque eripe istis; taedet ah Sodomae nimis,<br>Taedet meorum civium, & perij quoque,<br>(715) Dum metuo, ne cubile sordescat meum,<br>Et fort&#232; labes aliqua commaculet thorum,<br>Quem nulla praeter Coniugem novit Venus.<br>Vicina quando tecta depascit lues,<br>Res agitur & periculum incubuit meum.<br>(720) An fallor? an me dubia caligo tenet?<br>An hebetat oculos vesper illunis meos?<br>Quis misit istos? &#244; Deus! Sodomae hospites?<br>Aetate vern&#226; floridos, vultu probos<br>Facie nitentes? &#244; Deus! serva hospites.<br>(725) Lassi appulistis, si mei rident lares,<br>Divertite intr&#242;, sera devergit dies,<br>Et alta fumant culmina &#224; villis procul.<br><i>Angelus:</i> Scio, hospitalis signat has genius fores,<br>Comitemur, ille vultus hoc suadet viri,<br>(730) Et nota probitas, & quod excellit, Deus.<br><br><hr><br>[<a href = "Facsimiles/LummenaeusSodoma1615/source/MarcaSodoma1615p32.htm" target = "new">p. 32</a>]<br><table border = 0 cellpadding = 1><tr><td width = 264 align = center><h4><i>CHORUS.</i></h4></td></tr></table><font size = +3>A</font>Udax Terrigenum genus,<br>Seu cum frugibus imminet,<br>Lectae frugibus arboris,<br>Nostro crimine nobilis;<br>(735) Cum serpens male perfidus,<br>Servans herbida pascua,<br>Evae credidit auribus<br>Primae vota superbiae;<br>Heu! cum pellice sibilo<br>(740) Curas insatiabiles<br>Nostri pectoris imbuit,<br>Semper ludere callidus,<br>Semper laedere promptulus,<br>Virus fundere blaesulum,<br>(745) Et nos prodere simplices<br>Fidus Lucifero comes.<br>Nunc alvum quoque lubricat<br>Terrae faecibus & Deo<br>Detestabilis undique<br>(750) Prono pectore rasiles<br>Spiras implicuit solo.<br>Nos ver&#242; gravis exil&#238;<br>Longa & longa necessitas,<br>[<a href = "Facsimiles/LummenaeusSodoma1615/source/MarcaSodoma1615p33.htm" target = "new">p. 33</a>]<br>A tergo sequitur reos,<br>(755) Et nos destinat Inferis.<br>Nec sic corrigimur tamen,<br>Semper degeneres, malo<br>Procedente licentius,<br>Postquam oblivo Numinis<br>(760) Ostendit sceleri viam.<br>Cain aemulus optimo<br>Fratri, non tenuit diu<br>Conceptam rabiem ferus,<br>Ver&#232; ferreus, & vagus<br>(765) Terris omnibus exulat.<br>Iam ferro hauserat ilia<br>Tacto sanguine luridus,<br>Pastus livida viscera,<br>C&#249;m caelo micat aureo,<br>(770) Et miscet tonitru Deus<br>Verbis grande sonantibus:<br>Qu&#242; tu corripis hanc fugam,<br>Vel qu&#242; dirigis improbe?<br>Cur frater lateri tuo<br>(775) Non haeret placidus comes?<br>Dic quo lanigeros greges<br>Secreto silvae tegat,<br>Dic quo sidat in arbuto,<br>Vel quo monte mihi litet,<br>[<a href = "Facsimiles/LummenaeusSodoma1615/source/MarcaSodoma1615p34.htm" target = "new">p. 34</a>]<br>(780) Mentis munere candidae,<br>Aut castas numeret preces;<br>Qu&#226; valle aut scopulo refer,<br>Curas fletibus expleat.<br>Quid te pallidus occulis?<br>(785) Quid circumspicis? ah scelus!<br>Vidi, c&#249;m trepido metu<br>Lassum traxit anhelitum,<br>Cum pressus genibus tuis,<br>Campo procubuit miser,<br>(790) Alto vulnere saucius,<br>Membris morte gelantibus.<br>Quo nunc supplicio cades?<br>Nec plura addere sustinet;<br>Ille obmutuit, anxius<br>(795) Tanti criminis & fugae,<br>Desperat tamen undique,<br>Non dignus veni&#226; frui.<br>Restant omnia Posteris,<br>Nec tantum quoque sanguinis<br>(800) Uno vulnere liquitur,<br>Quanto progenies luit<br>Olim obnoxia funeri.<br>Sed non constitit h&#238;c malum,<br>Crevit dira licentia,<br>(805) Vel non conscia Numinis,<br>[<a href = "Facsimiles/LummenaeusSodoma1615/source/MarcaSodoma1615p35.htm" target = "new">p. 35</a>]<br>Vel contemnere pertinax<br>Torti spicula fulminis,<br>Et quicquid tegit ignea<br>Molles empyreo sinu.<br>(810) Tantum suppliciis No&#235;<br>Placat Numinis, impetum,<br>Nec placabilis est tamen,<br>Quem circ&#249;m feriunt latus,<br>Et circum caput impiae<br>(815) Gentis mille piacula;<br>Tum putres Hyadas vocans,<br>Caeli nubila sidera,<br>Mandat solvere turbines,<br>Heu foedas hyemes cavo in<br>(820) Terram ducere nubilo,<br>His iungit comites Notum &<br>Crebrum fluctibus Africum,<br>Et foeto scelerum hispidos<br>Mundo desinat alites.<br>(825) Illi pervolitant cit&#242;<br>Pennis usque madentibus,<br>Et coelum undique languidum<br>Densis impediunt aquis.<br>Tum facto simul impete<br>(830) Tempestas sonat horrida,<br>Atque inter vaga fulmina<br>[<a href = "Facsimiles/LummenaeusSodoma1615/source/MarcaSodoma1615p36.htm" target = "new">p. 36</a>]<br>Terris omnibus incubat.<br>Tum passim sata florida,<br>Et laetas segtes, & &#244;<br>(835) Quicquid purpureo Ceres,<br>Aut tellus gremio fovet,<br>Inter caerula fluctuum<br>Pontum voluere cerneres.<br>Tum summ&#226; haesit in arbore,<br>(840) Glauci squammigerum pecus,<br>Tunc inter capreas lupus<br>Fessam corripuit fugam;<br>Tunc Luscinia perditum<br>Flevit lugubris Itylum,<br>(845) Et Ter&#234;o magis horridos<br>Vidit gliscere vortices,<br>Et Prognen gemitu vocans<br>Clausit luctisonum vale.<br>Vix nubem gravidam Deus<br>(850) Desiccaverat, & suo<br>Pontum litore strinxerat,<br>Vix collegerat impetum,<br>Cum nec dira minus patrat<br>Humani generis lues:<br>(855) Nemrotthus scelerum artifex,<br>Iusti Numinis aemulus,<br>Nimborum & pelagi metu<br>[<a href = "Facsimiles/LummenaeusSodoma1615/source/MarcaSodoma1615p37.htm" target = "new">p. 37</a>]<br>Molitur stolidam Pharon,<br>Et stellis caput inferit.<br>(860) At qui sidera vendicat,<br>Et caelum imperio suo,<br>Stricto fulmine Barbarum<br>Ausis arcuit impiis,<br>Et ne luderet ampli&#249;s,<br>(865) Confundens operas simul<br>Linguarum chaos intulit.<br>Pendent undique & undique<br>Ingentes operum minae,<br>Et plangunt humiles solum<br>(870) Caeli haud scansilis hospites.<br>Sed peius Sodom&#226; nihil,<br>Nec vidit magis improbum,<br>Qui flammas simul, & simul<br>Spissi nubila gurgitis,<br>(875) Torquet purpureo sinu,<br>Voluit caeruleo sinu,<br>Nec toto Oceano satis,<br>Nec purget satis ignibus<br>Nostri crimina saeculi.<br>(880) Eheu! quis scelerum modus?<br>Heu quam dira catastrophe<br>Nostris imminet urbibus!<br>Heu quantum Stygis & luis<br>[<a href = "Facsimiles/LummenaeusSodoma1615/source/MarcaSodoma1615p38.htm" target = "new">p. 38</a>]<br>In cervicibus incubat!<br>(885) Ah parce! &#244; Deus! &#244; Pater!<br>Aut si te Sodomae nihil,<br>Aut Gentis miseret, tamen<br>Lotum subtrahe funeri,<br>Quem non commaculat probrum,<br>(890) Probrum Gentis inhospitae,<br>Dignum fulmine vel mari.<br><a name = "Vijfde"><table border = 0 cellpadding = 12><tr><td width = 408 align = center><a href ="#Einde"><img align=bottom alt=Continue border = 0 src=../Stijl/Goudstaf.gif width=379></a></td></tr></table><table border = 0 cellpadding = 1><tr><td width = 333 align = center><h4><i><font size = +1>ACTUS QUINTUS.</font><br><br>Lotus, Iphilla, Angeli.</i></h4></td></tr></table><font size = +3>F</font>Eralis axe pallet E&#246;o dies,<br>Et lassa tepido sidera incumbunt salo,<br>Et tu peribis Sodoma; quid rides meos<br>(895) Vaesana questus? Sodoma! non ludes magis,<br>Et te pudendae Veneris, ah! taedet loqui,<br>Et te pudendae Veneris abripiet scelus.<br>Quid ringeris furiosa? non stabis magis,<br>Ah! quid minaris? tota non ibit dies,<br>(900) Et tu cineribus condita, &#244; bustum! &#244; dolor!<br>Immanis irae sulfur & flammam indues,<br>Tot decora Gentis lurido involues situ,<br>[<a href = "Facsimiles/LummenaeusSodoma1615/source/MarcaSodoma1615p39.htm" target = "new">p. 39</a>]<br>Regumque turres, quid stupes? lapsu gravi<br>Vis dira laevi fulminis sternet solo.<br>(905) Heu dura Nemesis! nempe maturum est malum,<br>Et sentio atrum fulmen, & mistum putri<br>Sulfure bitumen naribus capto meis.<br>Vae Sodoma! quid turbaris? an sonuit Deus?<br>An fulminavit? &#225;nne mugitum dedit?<br>(910) An fallor? an nunc icta fulmine&#226; manu<br>Sodoma dehiscit? Sodoma non superat magis?<br>Quid loquor? & ubi sum? nunquid haec Sodoma est mea?<br>Et nunquid in liminibus h&#238;c ploro tuis<br>Infausta meretrix? fallor? an vivo quoque?<br>(915) An somnium oculos mersit aut lethum meos?<br>Sed recipe mentem Lote, quid stupes miser?<br>Quodcumque statuit Numine aeterno Deus,<br>Cert&#232; ferendum est; Sodoma vindictam luat,<br>Sat lenta venit; quid mihi rursum imperas,<br>(920) Anime? dolorem tegere non possum meum.<br>Iterum calentes lacrymas voluit sinus,<br>Iterum madentes fletibus turgent genae,<br>Et temperare nescio, iterum plangimus<br>Sodoma, nec aliquid gaudij aut spei est super.<br>(925) Sodoma peribis! lacrymis saltem meis<br>Lenire possem incendia & Manes tuos!<br>[<a href = "Facsimiles/LummenaeusSodoma1615/source/MarcaSodoma1615p40.htm" target = "new">p. 40</a>]<br>Non possum, amores flamma consumet vagos,<br>Et quicquid olim tabidos vitiat lares<br>Depascet ignis, ah! bidental h&#238;c erit,<br>(930) Ubi tot amoenis Zephyrus adspirat comis,<br>Vernamque pubem mulcet ambrosio halitu.<br>H&#238;c, h&#238;c bidental, si quid exstabit tamen,<br>Ubi illa fati signa scribantur tui,<br>Non erit & olim spurca stagnabit palus,<br>(935) Semper redundans sulfure atque olid&#226; Styge.<br>Qu&#242; tu malorum conscia? <i>Iphilla:</i> O Lote! <i>Lotus:</i> O Deus!<br><i>Iphill.</i> O Deus! <i>Lot.</i> Iphilla! <i>Iphill.</i> Lote! <i>Lot.</i> Nil superat magis,<br>Sodoma dehiscet. <i>Iphill.</i> Saucias iterum. <i>Lot.</i> Hoc erit.<br><i>Iphill.</i> Crudescit aegrum vulnus. <i>Lot.</i> Hoc erit tamen.<br><i>Iphill.</i> (940) Ploremus oculi, Sodoma non vivet super!<br>Heu Sodoma! florens opibus, & florens viris,<br>Regina magnarum urbium. <i>Lot.</i> Heu Sodoma! heu lares!<br>Heu nemora verni rusculi! <i>Iphill.</i> Hei viola! hei rosae!<br>Et quicquid olim floruit campis tuis<br>(945) Formosa regio! <i>Lot.</i> Sodoma nunc striges alet,<br>[<a href = "Facsimiles/LummenaeusSodoma1615/source/MarcaSodoma1615p41.htm" target = "new">p. 41</a>]<br>Et quicquid opicas moeret inter alites,<br>Heu illa culti picta luxuries soli<br>Lentum bitumen volvet, & quicquid rogo<br>Erit superstes; undique horrendum chaos<br>(950) Incumbet istis, sulfur & nebulam vomens.<br><i>Angel.</i> Quid statis etiam languidi? impendet malum,<br>Properate, rapite, trahite, nunc ferio. <i>Iphill.</i> Deus!<br><i>Lot.</i> Parce, &#244; Deorum quisquis es. <i>Angel.</i> Rapite fugam.<br>Quid te fatigas Lote? nequicquam facis.<br>(955) Laxabo gravidam sulfure & nimbo manum,<br>Et stabit ignis Sodoma, nec stabit magis.<br><i>Lot.</i> Quo fugere mandas? <i>Angel.</i> Montis exoso specu<br>Arce per&#238;clum. <i>Lot.</i> Timeo spelaeo nimis.<br>Si forte nostri placuit hospitij focus,<br>(960) Concede Segor <i>Angel.</i> Accipe, intactam dabo,<br>At cum sonantes flamma devolvet rogos,<br>Oculos tenete, mandat hoc vobis Deus.<br>Heu fugite! manibus fulmen exsiliit meis,<br>Et tota diram Sodoma concepit facem.<br>[<a href = "Facsimiles/LummenaeusSodoma1615/source/MarcaSodoma1615p42.htm" target = "new">p. 42</a>]<br><br><table border = 0 cellpadding = 1><tr><td width = 264 align = center><h4><i>CHORUS.</i></h4></td></tr></table>(965) Quis vidit unquam? Sodoma! quis vidit regos,<br>Aut simile bustum? scelera consequitur lues,<br>Semperque magno noxa respondet malo.<br>Compressit ignem flamma, pugnavit Deus<br>Sodomae rebelli, Sodoma succubuit Deo.<br>(970) Heu! qu&#224;m ille valido fulmine invadit reos,<br>Qu&#224;m dira stringit iacula, quam cert&#226; manu!<br>Sed qu&#242; libraret, illa nunc scopus fuit,<br>Et vile stuprum sulfure, & nimbo luit.<br>Hinc nulla restat Sodoma, non Seboim manet,<br>(975) Non Adama, non Gomorrha, & &#244; vernum nihil<br>Mundo superstat, Sodoma non floret magis.<br>Flemus Sodomae fata sepultae,<br>Flemus patriae busta ruinae,<br>Flemus cineres Regina tuos,<br>(980) Omnia flemus.<br>Vidimus atram serpere nebulam,<br>[<a href = "Facsimiles/LummenaeusSodoma1615/source/MarcaSodoma1615p43.htm" target = "new">p. 43</a>]<br>Vidimus avidum gliscere nimbum,<br>Vidimus ignes, vidimus hausto<br>Sulfure flammas ire citatas,<br>(985) Heu Taenareo mersa profundo<br>Lubrica nostrae culmina Gentis!<br>Et nunc Sodomae quodc&#250;mque manet,<br>Aut damnato volvitur Erebo,<br>Aut Cimmerio stagnat hiatu;<br>(990) Caetera tulerunt omnia Divi.<br>Quis tunc fremitus, quis terror erat,<br>Heu! sulfureos lapsa per ignes,<br>Desperatae naenia turbae!<br>Tum prim&#249;m amens flevit Sodom&#233;,<br>(995) Et Taenareis mersa caminis,<br>Frustr&#224; calidas imbuit auras:<br>Nulla est istis gratia lacrymis,<br>Et cum misero cogimur Orco,<br>Casso gemitu vota feruntur.<br>(1000) C&#249;m tibi iaculum strinxit Erynnis,<br>Et te gelido vulnere stravit,<br>Frustr&#224; precibus Numina tentas,<br>Debes iustis omnia Superis,<br>Et funestis omnia flammis,<br>(1005) Lugubris Atae victima solves.<br>C&#249;m tibi verni temporis aevo,<br>Heb&#233; virides sospitat artus,<br>[<a href = "Facsimiles/LummenaeusSodoma1615/source/MarcaSodoma1615p44.htm" target = "new">p. 44</a>]<br>C&#249;m stant solido corpore nervi,<br>Placare Deum saep&#232; memento,<br>(1110) Stipare piis sidera votis,<br>Et nectareo tergere fletu<br>Olidae nimium crimina noxae.<br>Frustr&#224; metuit triste bidental,<br>Qui tam molli tempore flevit,<br>(1115) Et secret&#226; solus latebr&#226;<br>Vitae naevos exuit omnes,<br>Tunc cum roseis vixit in hortis,<br>Tunc cum violis lilia nupsit,<br>Et composuit nexile sertum.<br>(1020) Tunc cum laeto gramine sedit,<br>Et damnatos inter Ephebos<br>Dulcia blandae carmina citharae<br>Temulenta vagas lusit ad auras.<br>Tunc, c&#249;m varia fercula caenae<br>(1025) Ubere struxit copia cornu,<br>Cum luxuries risit in auro,<br>Et divitiis Sodoma crevit,<br>Potuit veniae captare locum,<br>Potuit calidos promere fletus,<br>(1030) Potuit lentos flectere Superos,<br>Et maturum delere nefas,<br>Quod modo & olim flebile restat.<br>Tu nunc olido clausa sepulchro,<br>[<a href = "Facsimiles/LummenaeusSodoma1615/source/MarcaSodoma1615p45.htm" target = "new">p. 45</a>]<br>Heu me! aeternis mersa ruinis!<br>(1035) Sed plura vetat laxare dolor:<br>Talis picto murice turget<br>Flos egelido natus Zephyro,<br>Risuque hilaro pascit ocellos,<br>Mox c&#249;m tumidus flaverit Auster,<br>(1040) Laeso tant&#249;m caudice marcet,<br>Et roris egens, pubem ingenuam<br>Declinat humi, nec se rursum<br>Flectit in auras.<br>Talis querulo murmure laet&#249;m<br>(1045) Vernat A&#235;don, quam ferus auceps<br>Avid&#226; nimium cuspide figit,<br>Illa infausto languida ramo<br>Volvitur, & n&#238;l addere meminit<br>Obvia letho.<br>(1050) Heu quam simili marcida fato<br>Omnis Sodomae gloria fumat,<br>Omnis Sodomae gratia moeret!<br>Olim rapidi caerula ponti<br>Misit trepidis obvia terris<br>(1055) Pallida Nemesis, leviore tamen<br>Noxia damno, nec sulfureos<br>Miscuit ignes, nec Tartareas<br>Ebria flammas, nec tam diras<br>Prompsit pharetr&#226; Diva sagittas.<br>[<a href = "Facsimiles/LummenaeusSodoma1615/source/MarcaSodoma1615p46.htm" target = "new">p. 46</a>]<br>(1060) Heu quod Sodomis omnia prompsit!<br>Sulfur & atrae fumum nebulae,<br>Et qua miseros undique cingunt<br>Superat busto Lotus, & agras<br>Lassat miseris questibus auras,<br>(1065) Et divino munere servat<br>Inconcussae moenia Segor,<br>Nec satis audet fidere monti,<br>Qui vicino limite scandit,<br>Et Taenareas vidit gelidus<br>(1070) Serpere taedas.<br>Heu qu&#224;m incertis omnia fatis<br>Natura regit!<br>Iussa ambiguos servare oculos,<br>Quand&#242; tonitrus inter & ignes,<br>(1075) Mersum est Sodomae turpe cadaver,<br>Iussa attonitos abdere vultus<br>Nostri Coniunx sedula Loti,<br>Non continuit lumina, & udo<br>Frigida saxo nimis incautos<br>(1080) Induit oculos, quae nunc salsis<br>Stillat lacrymis, Lotoque dolens<br>Toto scopulum pectore gestat,<br>Ille amplexum iungere tentans,<br>Miscet lacrymas, oscula miscet,<br>(1085) Lessuque avido, long&#249;m & long&#249;m<br>[<a href = "Facsimiles/LummenaeusSodoma1615/source/MarcaSodoma1615p47.htm" target = "new">p. 47</a>]<br>Formosa vale, dixit, Iphill&#233;,<br>Atque in scopulo pallidus haeret,<br>Vix iam Sodomae memor, & tutam<br>Sulfure & igni visere Segor.<br>(1090) Foelix Segor & vicinae<br>Ruscula sylvae, nec funereis<br>Obvia flammis, nec contiguis<br>Hausta ruinis;<br>Foelix Segor, donata Seni,<br>(1095) Et suspectis empta per&#238;clis<br>Montis opaci.<br>Venient olim tempora, & omnes<br>Undique terras ignis habebit,<br>Cum terrifico stridula cantu<br>(1100) Buccina clanget, lateque ciens<br>Digeret aegro classica mundo,<br>C&#249;m Terrigenas agmine denso<br>Coget trepidam lictor ad urnam,<br>Cum laxato Tartarus Orco<br>(1105) Demugitas polluet auras,<br>Et Taenareum sparget hiatum.<br>Cum pennigeros inter Ephebas<br>Chlamydem roseo murice pictus<br>Iudex vari&#226; nube sedebit,<br>(1110) Et censuram dividet aequam.<br>Tunc in pullo syrmate, nigris<br>[<a href = "Facsimiles/LummenaeusSodoma1615/source/MarcaSodoma1615p48.htm" target = "new">p. 48</a>]<br>Tincta favillis Sodoma planget<br>Nobile crimen, frustr&#224; ingeminans<br>Desperatae vota querelae,<br>(1115) Nec se cupido differet Erebo<br>Iustum arbitrium lassa tueri.<br>O si fisso monte liceret<br>Sulcare fugam, scindere latebram,<br>Qu&#226; se penitus mergere posset!<br>(1120) Nusquam effugimus, cum caeruleo<br>Directa volant fulmina nimbo,<br>Nequicquam agimus, quocumque loco<br>Divina tenet dextera sontes<br>Nunquam innocuum fulmina terrent,<br>(1125) Et si gravidus mugiat aether,<br>Fidens animi nimbum & flammam,<br>Et torquentem nubila spectat,<br>Et si dederit forte ruinam<br>Flamma impavidum lurida stringet,<br>(1130) At tu Sodom&#233; dilecta iaces,<br>Sodom&#233;! hei Sodom&#233;! long&#249;m & long&#249;m<br>Semperque iaces! hei mea Sodom&#233;!<br>Tu praesidium, tu murus eras,<br>Atque invictae gloria Gentis;<br>(1135) Nunc sulfureo mersa barathro,<br>Heu funestum & triste bidental!<br>Et venturis olim populis<br>[<a href = "Facsimiles/LummenaeusSodoma1615/source/MarcaSodoma1615p49.htm" target = "new">p. 49</a>]<br>Flebile bustum.<br>Long&#249;m & long&#249;m, long&#249;mque vale,<br>(1140) Sodom&#233;! hei Sodom&#233;! Sodom&#233;! hei Sodom&#233;!<br>Hei mea Sodom&#233;! Sodom&#233;! hei Sodom&#233;!<br>Long&#249;m & long&#249;m, long&#249;mque vale.<br><br><table border = 0 cellpadding = 1><tr><td align = center width = 334>FINIS.</td></tr></table><br><hr><br>[<a href = "Facsimiles/LummenaeusSodoma1615/source/MarcaSodoma1615p50.htm" target = "new">p. 50</a>]<br><br><table border = 0 cellpadding = 1><tr><td width = 263 align = center><h4>APPROBATIO.</h4></td></tr></table><table border = 0 cellpadding = 1><tr><td width = 393>Bustum hoc Sodomae perlegi, & dignum reperi quod ad divinorum iudiciorum considerationem sedulam in animis hominum excitandam, praelo committatur.</td></tr></table><br>&#160; &#160; &#160; &#160; &#160; &#160; &#160; &#160; &#160; &#160; &#160; &#160; &#160; &#160; &#160; &#160; &#160; &#160; &#160; <i>L. Beyerlinck S.T.L. Canon.<br>&#160; &#160; &#160; &#160; &#160; &#160; &#160; &#160; &#160; &#160; &#160; &#160; &#160; &#160; &#160; &#160; &#160; &#160; &#160; &#160; &#160; Archipresbyter, & Censor<br>&#160; &#160; &#160; &#160; &#160; &#160; &#160; &#160; &#160; &#160; &#160; &#160; &#160; &#160; &#160; &#160; &#160; &#160; &#160; &#160; &#160; libror. Antverp.</i><br><br>[<a href = "Facsimiles/LummenaeusSodoma1615/source/MarcaSodoma1615p51.htm" target = "new">p. 51</a> en <a href = "Facsimiles/LummenaeusSodoma1615/source/MarcaSodoma1615p52.htm" target = "new">52</a>: blanco]<br><br><a name = "Einde"><table border = 0 cellpadding = 12><tr><td width = 408 align = center><a href ="index.html"><img align=bottom alt=Continue border = 0 src="../Stijl/Goudstaf.gif" width="379"></a></h4></td></tr></table><table border = 0 cellpadding = 1><tr><td width = 222 align = center><h4>Tekstkritiek:</h4></td></tr></table><table border = 0 cellpadding = 1><tr><td width = 393>De tekst van het toneelstuk is cursief gedrukt. Wij hebben omwille van de leesbaarheid juist de niet-cursieve toneel- en sprekersaanduidingen cursief gezet.</td></tr></table>8<ul><li><a href="index.html">Ceneton</a><br><li><a href="../Canonisations.html">Voorkeurenpagina Opleiding Nederlands</a></ul></body></html>