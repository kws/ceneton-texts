[Dutch]


Het gewaande huwelyk. Harlingen, B. Schiere, 1758. Ceneton
A0577.
Eerder verschenen in: De Delfsche juffer of te listige
leevensgedrag van een bedaagde Vryster. Zynde een waare
Historie.  s Gravenhage, H. Bakhuyzen, 1758. Ceneton A0576.
Uitgegeven door Evelien Engele.
Red. dr. A.J.E. Harmsen, Universiteit Leiden.
In deze uitgave zijn evidente zetfouten gecorrigeerd en
gemarkeerd met een asterisk.
                        Continue

[p. 1]

                          HET

                        GEWAANDE

                        HUWELYK,

                         OF DE

                      BEDRIEGSTER
                        ONTMOMD,

                       KLUGTSPEL.
                  ____________________

          Zynde een waare Historie, en een Ve-
           ritabel Geval, onlangs door zekere
            Delfsche Juffer of Bedaagde Vry-
               ster listelyk uitgevoerd.

                [Typografosch ornament]

                     Te HARLINGEN,
              By B. SCHIERE, Boekverloper,
                         1758.


━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━

[p. 2: blanco]
[p. 3]

                    Den DRUKKER aan den
                          LEEZER.

DEeze Comoedie, onder den titel van HET GEWAANDE HUWELYK, OF
DE BEDRIEGSTER ONTMOMD, enz. alhoewel dezelve, korten tyd
geleeden, in eene andere Provincie met den Druk is gemeen
gemaakt, ben ik (om de schaarscheid van Exemplaaren) te raade
geworden hetzelve mede met den Druk te vereeren; om daar door
een ieder een korte schets te geeven van een onlangs
voorgevallen gebeurtenisse, door zekere DELFSCHE JUFFER, of
BEDAAGDE VRYSTER, listelyk uitgevoerd; zynde eene waare
Historie.
    Ik wil niet twyffelen of dit Klugtspel zal van veele met
eene smakelyke lach werden doorgeleezen, gelyk het reeds van
veele is gedaen; en nu weder met den Druk gemeen gemaakt door

                                          U onderdaanige

                                                          B.S.

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━

[p. 4]

                   VERTOONERS.

Juffrouw W......., gewaande Minnares.
De Heer Goethals, Vriend van Juffr. W..
Juffrouw Gaarnmeet, een Winkelierster.
De Heer Zonderziel, een Woekeraar.
Meester Gryphart, een Juwelier.
Pynbuik,                               } Twee Geldschieters.
Naauwbeurs,
Vrouw Geldebly, een Kantenverkoopster.
Juffr. Pluymstryk, Kamenier.
Lysje Rond-uit, Keukenmeid.              aangenomene
Aagje Klappy, Werkmeid.                } Diensboden
Hans Ruimdarm, Knecht.                   van Juffr.
Stoffel Molbuik, gewaande Laky en Ver-   W......
    trouweling van Juffrouw W........
Een Schippers Gast.
Een Jodin.


De Klugt word gespeeld voor  t
    Huis van de gewaande Min-
    nares.

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━

[p. 5]

                          HET

                    GEWAANDE HUWELYK

                         OF DE

                  BEDRIEGSTER ONTMOMD.
                  ____________________

                     EERSTE TONEEL.

              LYSJE RONDUIT, AAGJE KLAPPY.

            LYSJE RONDUIT.
Wel Aagje mag ik Jou mede geluk wenschen met de Goods-Penning?

            AAGJE KLAPPY.
Ja tog Lysje. Juffrouw W....... was zo redelyk, dat ze niet
eens getuigen van me wou hebben: wat is dat aangenaam, als men
met opregte Menschen te doen heeft.

            LYSJE RONDUIT.
    Dat is het gewis: Maar ik ken me niet begrypen waarom die
eenvoudige Juffer hier zo gelastert word in de Stad, of daar
moet iets anders agter schuilen! Toen men hoorde dat ik me by
haar wou gaan verhuuren, zei men; Ik geloof het schort Lysje
in haar hoofd, datze by zoo n schynheilige boggel wil woonen!

            AAGJE KLAPPY.
    Hoor Lysje, laten de kwaadsprekende tongen zeggen wat ze
willen. Om dat die [p. 6] Juffer zoo n ryk Huwelyk gaat doen
en dat zy leelyk is, daarom heeft  er elk even veel snaps van,
en een jong kleuter dat maar wat mooi van bakkus is, en geen
Galant kan krygen, is nu jaloers. Maar heeft Juffrouw W.......
een boggel, ze heeft ze met eeren, en haare deugden maken haar
schoon, zonder dat zou haar een voornaam Heer niet ten Huwelyk
pretenderen. Als imand wat effen van wezen is en naarstig in
de Kerk gaat, zeid men aanstonds, het is een fyntje; maar het
is een slegt zeggen, want die Juffer haar leeven is immers
ordentelyk en vroom!

            LYSJE RONDUIT.
    De Galant die zy heeft heeft, behoeft ze evenwel om haar
schoonheid niet te trouwen, dewyl hy dan voor zyn geld wel een
beter Rarikykkas, als deze fyne bult, had konnen krygen. Haar
deugden moeten dan vry groot zyn, dat hy de zwakheid heeft van
haar zo ernstig te beminnen, want voor  t uiterlyke beloofy zy
niet veel, en men kan aan een duit wel zien hoe een stuiver
gemunt zal weezen.

            AAGJE KLAPPY.
    Gy hebt gelyk Lysje, hy moet van haare deugtzaame imborst
zeer wel overtuigd zyn, [p. 7] dat hy ze meend, nadien ik niet
kan zien, dat zy eenige aantrekkelykheeden heeft om een jong
Heer te verleiden; dog ik heb gehoord, dat haar Minnaar mede
aan de fyne kant is.

            LYSJE RONDUIT.
    Zo dat waar is, zal het een goed paar weezen, maar de tyd
zal alles leeren. Kom Aagje laaten wy gaan, want daar komt de
Juffer uit haar Huis.

            AAGJE KLAPPY.
    Gaan wy zaamen Lysje, ik zel u een kopje Koffy schenken,
dewyl ik nog wat heb te praaten.

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━

                       TWEEDE TONEEL.

             JUFFROUW W......., HEER GOETHALS.

            HEER GOETHALS.
    Het is niet nodig voor my te veinzen Mejuffer: Ik heb de
lekkerste Vis van de Vismarkt gehaald en ik zal bezorgen dat  
er een goede Tafel met eeten zal weezen, om u Minnaar te
vergasten.

            JUFFROUW W......
    Een eerlyk hart moet dog veel lyden; nogtans zal ik niet
ondankbaar zyn Myn [p. 8] Heer, voor de dienst die gy my doed:
gy bent een Edelmoedig Man!

            HEER GOETHALS.
    Laaten wy alle complimenten laten varen, myn lieve Juffer.
Daar is my niets te kostbaar om een vroom Mensch, gelyk gy
zyt, te verpligten. Het onvermogen is geen zaak die u
verkleend, men moet maar letten op de Deugden van imand; en
daarom zal ik verblyd zyn u in die gelukkige staat te zien die
 er voor u op handen is.

            JUFFROUW W......
    Die dag hoop ik dat haast komen zal, myn waarde Goethals,
om uwe Diensten te konnen vergelden na haare waarde; want
zonder u stond myn geluk op losse schroeven.

            HEER GOETHALS.
    Laat alles op my staan Juffer, ik zal u tegen het
middagmaal met u Lief in myn Tuin verwagten, als hy gekomen
zal zyn: Adieu tot wederzients.                 Goethals
binnen.

            JUFFROUW W....., alleen.
    Nu moet ik weder een list verzinnen op dat Goethals niets
merkt van  t bedrog. Ik heb zeker medelyden met hem, maar wat
doet men niet al niet om door de weereld te koomen! Zommige
Saletjuffers hebben geen droog brood om te eeten en ik heb de
overdaad [p. 9] van alle lekkernyen, maar zy weeten niet van
de leus. Ik heb braaf geld opgenomen en ben van klederen zo
wel voorsien, als of ik een Huwelyk van meer dan drie Tonnen
Gouds zou doen. Het is wel waar dat myn bedrog niet lang
verborgen kan blyve, maar tyd gewonnen is veel gewonnen, zegt
een Krygsman, dus geen elende voor den tyd. Ik heb tot hier
toe, onder schyn van vroom te weezen, de gedagten van meenig
schrander Man begoocheld, en ik zal by die praktyk blyven tot
dat ik my met voordeel uit alle zaken zal konnen redden. Ik
gâe aanstonds een Brief schryven als of zy van myn gewaande
Vryer kwam en hem daar in wegens zyne overkomst
verontschuldigen. De Brief zal ik door middel van den een of
ander laten bestellen, dat den eenvoudige Goethals niet beter
zal weeten of zy komt direct van Utrecht. Zie hier al een
Kerel die my wel in myn kraam zal passen: Het is een armen
bloed dog een olyke Schalk die om een stuk Brood veel zel
doen.

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━

[p. 10]

                       DERDE TONEEL.

            JUFFROUW W......., STOFFEL MOLBUIK.

            JUFFROUW W......
    Gy kond nooit beter te pas komen Stoffel. Wat voor goed
nieuws brengd u hier?

        STOFFEL MOLBUIK.
    Wat kwaad nieuws wilt gy zeggen, Mejuffer? De gantsche
Stad is vol leugens. De Menschen willen my wys maaken dat gy
gaat trouwen met een ryk Heer van Utrecht, en dat is immers
niet waar. Een Heer met veel geld, zal geen Vrouwsperzoon
zonder geld en met een boggel tot zyn wyf neemen; of de
Weereld is op een end, zo t waar is.

            JUFFROUW W......
    Gy bend een Spotvogel Stoffel, maar kom binnen , dan zel
ik u toonen of de Menschen liegen.

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━


                       VIERDE TONEEL.

             JUFFR. PLUIMSTRYK, HANS RUIMDARM.

            HANS RUIMDARM.
    Ik heb nou al een gantsch jaar zonder [p. 11] Huur
gelopen, zo dat het eens tyd word om op een Winterteering te
denken. Daar is hier een eerlyke fyne Juffrouw in de Stad, die
gezeid word dat een ryk Huwelyk zal doen.Ik moet zien of ik
daar myn eyeren met de winter kan neerleggen, want ik heb geen
rok op myn lyf. Ze heeft een boggel maar dat kan myn niet
scheelen, ik behoef ze niet te trouwen;  t is een vroom Mensch
en dat is genoeg, zulke luiden dien ik graag om datze een
naauwe conscientie hebben. Ik moet aan deze Juffer eens
vraagen, waar dat zy woont. (tegen Juffrouw Pluimstryk) Weet
gy niet Mademoisel, waar het Huis van die geboggelde Vryster
is, die met dien Utrechtsen Heer zel trouwen?

            JUFFROUW PLUIMSTRYK.
    Og ja Vriend! Ik gaê  er na toe om myn dienst als Kamenier
te presenteeren: mogelyk wilt gy u mede verhuuren?...zie daar
de Juffer zelfs.

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━


                        VYFDE TONEEL

             De vorige JUFF. W......., STOFFEL.
                          MOLBUIK.

        JUFFROUW W......., uitkomende.
    Nu Stoffel bezorgd u boodschap wel en onthoud wel wat ik u
belast heb!

[p. 12]
        STOFFEL MOLBUIK, heen gaande.
    Zeer goed Juffrouw, ik zal maken dat er niets aan
ontbreekt.
                                                       
Stoffel binnen.

    JUFFROUW W......., tegen Pluimstryk en Hans.
    Zoekt gylieden naar iemand?

        PLUIMSTRYK en HANS te gelyk.
    Wy zogten naar die Juffrouw die dat ryke Huwelyk zel doen.

            JUFFROUW W.......,
    Dat ben ik zelfs; maar hoe weet gy dat?

            HANS RUIMDARM.
    Een zo groote zaak kan niet lang verborgen blyven!

            JUFFROUW W......
    Gaat maar in Huis, ik zal u zo dadelyk spreeken.

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━

                       SESDE TONEEL.

           JUFFROUW W......., HEER GOETHALS, een
                      SCHIPPERS GAST.

        JUFFROUW W......., by zich zelven.
    Daar komt Heer Goethals: hy zal zekerlyk in  t voorbygaan
eens komen zien of myn Vryer al is gekomen. Ik ben maar bly
[p. 13] dat Stoffel, aan wien ik  t geheim van de zaak heb
geopenbaard, met de Brief al weg is. Dat zal nu wel komen, als
den Schipper die brengd terwyl Goethals nog hier staat: Maar
trouwens, ik zal hem wel zo lang aan de praat houden.

            HEER GOETHALS.
    U Dienaar Juffer, het is als of gy verlangde was naar de
komst van u Galant, dat gy zo op den uitkyk staat?

            JUFFROUW W......
    Ik zal het voor u niet loochenen myn Vriend, dat ik gaarne
een end van myne Trouw zag, om de Weereld de mond te konnen
stoppen. Gy zoud u verwonderen hoe ik steeds over de
kwaadaardige tongen van de Menschen moet ryden. De gansche
Stad spot er mede.

            HEER GOETHALS.
    Zeg my niet Juffer hoe boos de Luiden bestaan. Hoe vromer
en modester men van leeven is, hoe meer kwaad men van ons
spreekt. Ik kan zulk een ongelykheid in  t Huwelyk niet zien!
Heeft u Minnaar geld, daar tegen hebt gy weer deugden. Zyt gy
zo welgemaakt niet dan hy, u gedrag en leeven is daar teegen
weer onberispelyk. Gelooft my Juffer, de praatjes zullen zig
van [p. 14] zelfs wel dood loopen als gy eens getrouwd zult
zyn, bekommerd  er u niet over.

            JUFFROUW W......
Myn goeijen Heer, ik ben zo gelukkig
dat ik myn zelfs kan overwinnen.., maar
zagt! Wie gaat daar na myn Huis?

Een SCHIPPERSGAST. uitkomende
Woond hier niet Juffrouw Windmal?

            JUFFROUW W......
W...... wilt gy zeggen?
    SCHIPPERSGAST.
Ja Wynmal of Windmal, het mald zo wat.
Ik heb hier een Brief voor haar: ze komd
van Utrecht en ik moet  er twee stuivers
Port voor hebben.

            JUFFROUW W......
Ik ben de Juffer daar gy na zoekt: zie
daar u geld en geef my de Brief.
    SCHIPPERSGAST.
Dan is t wel; daar is hy. Schippers Gast binnen.
   
HEER GOETHALS.
Dat zal u Minnar zyn, Juffer.
Misschien is de Reis weder opgeschort.
            JUFFROUW W......
Het is zyn schrift althans: Laat eens zien
wat hy schrijft. (Zy leest) Na dat ik op het punt stond om my
in uw lieve armen te ko- [p. 15] men werpen, belet my een
nabestaande sterfgeval myne Reis te volvoeren. De zwarigheid
zal egter binnen weinig dagen voorby zyn dus ik nog deze week
uwe beminde tegenwoordigheid hoop te erlangen. Vertrouw dat ik
ondertusschen ben uwe tot de dood standvastige Minnar, enz....
Dagt ik het niet myn waarde Goethals, dat  er weder iets in de
weg moest komen om myn Geluk te verbysteren! Myn hart was
reeds bekneld, en den gantschen Nagt heb ik geen oog konnen
toedoen.
            HEER GOETHALS.
    Gy moet u troosten Juffer, wy zien immers zyne opregtheid
voor onze oogen.
            JUFFROUW W......
    Het doed my nogtans leed, dat gy wederom zo veel onkosten
te vergeefs hebt aangewend
            HEER GOETHALS.
    De zwarigheid is klein Mejuffer, ik gane na den Tuin, en
zal alles weder in order helpen. Ik ben u Dienaar.

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━

                      ZEEVENDE TONEEL.

                  STOFFEL MOLBUIK, alleen.

    Wat drommel de gantsche Stad is in rep [p. 16] en roer! De
Menschen zeggen dat  er melk aan de kan is, en het Huwelyk van
Juffrouw W......, een louter verzinsel. Die spraak gaat als
een lopend vuurtje voort, en zo dat niet wordt voorgekomen,
zien ik eer  t avond is den bommel losbersten. Ik moet myn vyf
Zinnen weer te zamen zoeken en overleggen met de Juffer hoe wy
dat gemompel best zullen beletten, zy zal er my wel voor
beloonen. Daar komt zy al aan, dog, ik zal my zo lang
vercshuilen to dat zy alleen is.

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━

                       AGSTE TONEEL.

                  JUFFR. W......., STOFFEL
              MOLBUIK, JUFFER PLUIMSTRYK, HANS
                         RUIMDARM.

            JUFFROUW W......
    Gy kond dan beide te Alderheiligen in u Huur komen.
            PLUIMSTRYK en HANS heengaande.
Het is wel Juffer, wy zullen  er op onze tyd zyn           
beide binnen.
JUFFROUW W.......
 t Verwonderd my dat Stoffel niet eens naar den uitslag van de
Brief komt hooren!
[p. 17]
    STOFFEL MOLBUIK, te voorschyn komende.
Hier ben ik Juffer. Ik kan aan u bly gelaat wel zien dat de
Brief een goede kracht heeft gehad, maar kund gy in tegendeel
uit myn bedrukte wezen niet leezen, dat de wind is omgedraait?
Al de Menschen zeggen, dat Jy t liegt dat Jy zult trouwen, en
zo jy die argwaan niet kund wegneemen, is het u geraaden uit
een ander vaatje te tappen, en de gantsche zaak maar
schaamteloos te bekennen....
            JUFFROUW W......
Ach Hemel, wat zegt gy Stoffel! Dog is  t wel ernst?

            STOFFEL MOLBUIK.
Zekerlyk is het ernst! Het praatje gaat Al door de geheele
Stad, dat gy met u fyne bakkus elk een bedriegd en dat u
boggel een vloed van Schelmstukken uitleeverd: Het is te lang
om te verhaalen, daar moet maar aanstonds iets in t werk
gesteld worden om die praat te stuiten.

            JUFFROUW W......
Hoe zal dat konnen geschieden; want als de tyd van den Brief
weder verscheenen is en de Utrechsen Heer niet komt, zal Heer
Goethals mede iets merken en alles aan den dag komen? Maar ik
weet nog eene [p. 18] raad als gy my getrouw wilt blyven.

            STOFFEL MOLBUIK.
    Laat hooren, wat is  t?

            JUFFROUW W......
    Gaat dan met my naar binnen, daar hebben wy vrijgevigheid
om te spreeken.

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━

                      NEGENDE TONEEL.

                MYN HEER ZONDERZIEL, alleen.

    Ik moet eens gaan verneemen hoe het met den Intrest van
myn Geld staat. Daar is nu al een Maand van verscheenen, en
tien van  t hondert s Maands laat zig zo ligt niet vergeeten.
Ik zal eens aankloppen, het Huwelyk moet haast voortgang
hebben, zegt men, want de Galant wordt alle dagen verwagt.

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━

                       TIENDE TONEEL.

           JUFFROUW W......, MYN HEER ZONDERZIEL.

    U Dienares Myn Heer Zonderziel, ik had u van den morgen al
verwagt: (stil by haar zelven) dat komt wel dat ik Stoffel van
agteren heb uitgelaten.

[p. 19]
    MYN HEER ZONDERZIEL.
Ik ben je Dienaar, Juffer, ik had deezen ogtend geen tyd om te
komen; maar ik ben niet bang voor myn Geld, als  t onder
opregte Menschen staat, voornamentlyk onder Luiden van zulk
een geregeld en vroom gedrag.

            JUFFROUW W......
Ik bedank u voor dat Compliment Myn Heer, treed binnen als t u
belieft.

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━

                       ELFDE TONEEL.

                 MEESTER GRYPHART, alleen.

Als het waar is, dat de Menschen zeggen, zou het een gruwelyk
bedrog zyn. Dog eer ik  er geloof aan slade, moet ik de Juffer
eens polsschen....maar hoe hebben  t deeze twee Menschen zo
druk die daar aankoomen?

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━

                      TWAALFDE TONEEL

             MEESTER GRYPHART, SINJEUR PYNBUIK
                       en NAAUWBEURS.

PYNBUIK teegen NAAUWBEURS.
Dat s een verduiveld Schelmstuk! Wie [p. 20] had dat van dien
schynheilige Boggel gedagt! Ik leenden  t haar nog op haar
fyne tronie an en zetten  er een Panje voor in de Bank.
            NAAUWBEURS teegen PYNBUIK.
    Ja myn vriend ik moest het mede van myn Ziel afsnyden om
haar te geeven, want het was een onnozel huurtje van een
Huysje dat ik hier in de Stad heb staan!
            MEESTER GRYPHART.
    Wat voor een verschil hebben de Vrienden?
            PYNBUIK en NAAUWBEURS te gelyk.
    Die verwenschte Boggel heeft alles geloogen, en haar
Huwelyk is verdigt!
            MEESTER GRYPHART.
    Mag men daar aan geloof slaan?
            PYNBUIK.
    Twyffeld  er niet aan Meester Gryphart.
            MEESTER GRYPHART.
    Dan ben ik een Bedelaar!... die fyne Caronje!
            NAAUWBEURS.
    Zo heeft ze u dan mede by de neus gehad?
            MEESTER GRYPHART.
    Maar al te degelyk!...

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━

[p. 21]

                     DERTIENDE TONEEL.

                 De vorige. VROUW GELDEBLY.

VROUW GELDEBLY, uit haar adem lopende.
    Myn arme Kanten! Myn arme Kanten!

                MEESTER GRYPHART.
    Wat is  er Vrouwtje?

            VROUW GELDEBLY.
    Wat zou het weezen! Ze zeggen dat het Huwelyk van Juffrouw
W...... een bedrog is, en ze heeft myn beste Kanten op
Credit...Myn arme Kanten! Myn arme Kanten!

            MEESTER GRYPHART.
    Zo is t ook met myn Juweelen... Myn arme Juweelen! Myn
arme Juweelen.

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━

                     VEERTIENDE TONEEL.

                 De vorige. JUF. GAARNMEET.

        JUF. GAARNMEET, met haar armen in de zyde.
    Daar zal haar de Drommel over haalen!..

            MEESTER GRYPHART.
    Dat lykent Juffer Gaarnmeet wel te wee- [p. 22] zen, die
heeft mede al wat vernoomen: Wat is de boodschap Buurvrouw?

            JUFFER GAARNMEET
Myn kostelyk Linden is voor den d....l! Had ik dat ooit van
dien zedigen Boggel gedogt!

                PYNBUIK
Zo heeft ze Jou dan mede al op de Rekening van  t Huwelyk
gesnooten?

            JUFFER G AARNMEET
    Zou ze niet! Wel dubbeld. Ik had het Linden nog voor
contant geld aan een ander geweigerd, om dat ik haar wou
voorthelpen... Myn kostelyk Linden! Myn kostelyk Linden!

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━

                     VYFTIENDE TONEEL.

               De vorige. JODIN, schreijende.

                JODN.
    Nou jou:  t is maar al te waar! Ik ben Gerinneweert! Myn
Chits! Myn Chits!

            MEESTER GRYPHART.
    Og Moedertje houd je met ons maar te vreeden.

                JODN.
    Ag myn Chits, myn Chits! Het eenigste lapje heeft ze
gisteren nog van myn bedongen. Nou jou staat me gantsche
Rykdom onder heur verpand...Myn Chits! Myn Chits!

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━

                     ZESTIENDE TONEEL.

              De vorige. MYN HEER ZONDERZIEL.

        MYN HEER ZONDERZIEL, het Huis van Juffrouw
W......uitkomende.
    Wat is hier op straat te doen? Hoe staan hier zo veel
Menschen vergaard?

                PYNBUIK.
    Weet gy niet van  t geval? Het Huwelyk van Juffrouw
W...... is verdigt, en ik zette om heur te helpen mog myn
Bruidegoms Rok in de Lommerd.

    MYN HEER ZONDERZIEL
    Is dat mogelyk! Het kan dunkt my niet zyn, want haar
Galant word deeze week verwagt, ik heb daar zo nog een Brief
van hem geleezen.

            MEESTER GRYPHART.
De Galant zal nog wel over een Jaar verwagt worden: Ik zeg u
dat het Huwelyk vals is, en dat ik myn Juweelen kwyt ben.

            MYN HEER ZONDERZIEL.
O gruwel van alle Schelmstukken!... Maar ik kan t nog niet
gelooven.

            VROUW GELDEBLY.
Geloofd het zonder bedenken, want de zaak is onderzogt en ik
ben myn Kanten kwyt.

            MYN HEER ZONDERZIEL.
    En ik myn Geld met al den Intrest! Myn schoone Geld! Myn
schoone Geld!

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━

                    ZEVENTIENDE TONEEL.

                  De vorige. HR. GOETHALS.

            HEER GOETHALS.
    Ik ben in duizend angsten over de zaak: dat zou een bedrog
zonder weergade zyn. Dog ik moet het gelooven, dewyl hier zo
veel Menschen voor  t Huis by een staan.

                JODN, tegen Goethals.
    Ag myn lieven Heer! Myn Chits! Myn Chits!
        VROUW GELDEBLY, tegen Goethals.
    Myn lieven Heer!... myn Kanten! myn Kanten!
            JUFF. GAARNMEET, tegen Goethals.
    Myn Linden! myn Linden! Heer Goethals.
[p. 25]
            MR. GRYPHART.
    Ey myn Heer Goethals; myn Juweelen! myn Juweelen!
            HEER GOETHALS.
    Zo is het dan waar, dat zy ons allemaal onder schyn van  t
Huwelyk heeft om den Tuin geleid?
            MYN HEER ZONDERZIEL.
    Jawel waar! O myn Geld! myn schoone Geld!
            HEER GOETHALS.
    Dan ben ik een bedorven Man en myn gantsche Reputatie is
weg!... Maar wat zoekt deze Knegt? Ik ben nog in twyffel!

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━

                      AGTIENDE TONEEL.

       De vorige. STOFFEL MOLBUIK, in Lakeis kleeren.

    STOFFEL MOLBUIK, stil.
    De duiker! Daar zyn al de Crediteuren van de Juffer: Nou
is het tyd dat ik myn spraak verander, en hen voor de leus wat
wys maak om de Juffer te verschoonen, want anders zel  t  er
honden (tegen Goethals) Hier is ien Brief, wol ihr zo good zyn
mi dat huus von de Joffer te wiezen?
[p. 26]
            HEER GOETHALS, by zig zelven.
    Dat is waarachtig de zelfde hand van verleeden! Eer ik
iets geloof moet ik de Brief leezen en de Knoet over  t een en
ander ondervraagen. (tegens Stoffel Molbuik) Waar kom jy
vandaan Mofje?
                STOFFEL MOLBUIK,
    Von Outrecht; min Heer vreed over de Joffrouw.

HEER GOETHALS, de Brief openende.
    Dat s goed voor haar; maar wy zullen by provisie eens
leezen.
    STOFFEL MOLBUIK.
    By min Zeel, dat is neet eerlik!
                        Stoffel Molbuik binnen.
            HEER GOETHALS.
    Nou is  t bedrog zo klaar als de Zon! De Vent wil niet
bekend wezen, daarom loopt hy weg: maar laat ons evenwel den
inhoud van de Brief eens leezen. (Hy leest) Met het grootste
verlangen myn schoone Juffer, was ik al op weg om naar u toe
te komen, wanneer ik het ongeluk had onderweg door  t
struikelen van myn Paard myn Regter been te breeken. Ik zende
myn Knecht met die tyding om u te troosten; en zo het u
Reputatie konde lyden, zoude ik wenschen UEd. alhier te zien,
maar dat durf ik UEd. [p. 27] niet vergen; heb nogtans moed,
dat ik alles zal aanwenden om ons langgewenste Huwelyk te
voltrekken.
        MYN HEER ZONDERZIEL.
    Laat ons aanstonds Arrest leggen op alles wat  er in Huis
is; volgt my allemaal.

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━

                    NEGENTIENDE TONEEL.

             JUFFER PLUIMSTRYK, LYSJE RONDUIT,
                AAGJE KLAPPY, HANS RUIMDARM.

            AAGJE KLAPPY.
    Wy moeten evenwel eens hooren of het zo is als men daar
wel van zeid.

            LYSJE RONDUIT.
    Het zal op myn zeggen uitkomen, ik heb er wel voor
gevreesd, ze had zulke bedrieggelyke trekken in haar
aangezigt. Ik heb het niet op de Luiden die zo vroom willen
zyn, en die geen oneffen woordje durven spreeken.

            HANS RUIMDARM.
Myn arme Ingewanden, hadden zig al verblyd tegen de Winter: zo
het bedrog is, dan ben ik bang dat  er nog een kronkel in myn
darmen zal komen.

            JUFFER PLUIMSTRYK.
    Ik heb om die Boggel nog eergisteren [p. 28] een goede
Kameniers dienst laten loopen.
            AAGJE KLAPPY.
    Schellen wy eens aan, men kan t niet nader weeten als de
Juffrouw zelfs te spreeken: maar daar komt de Heer Goethals
uit den Huis,... wat ziet hy verweezen!

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━

                     TWINTIGSTE TONEEL

                  De vorige. HR. GOETHALS.

            AAGJE KAPPY.
    Hoe is t met de Juffer Myn Heer?
            HR. GOETHALS.
    Zeer slegt!....
            HANS RUIMDARM.
    Legt zy dan op sterven? Dan mogen wy wel naar een andere
Boerekerremis gaan. Of is ze niet gaar? Of is het Huwelyk af?
            HR. GOETHALS.
    Al eer het aan was. De Boggel heeft ons door haar
schynheiligheid bedroogen, Zo gy iets meer wilt weeten, gaat
maar in Huis, gy zult zien hoe het gesteld is. Zy vliegt
teegen de muur op en haar oogen staan zo dol, als of ze ons
wil verslinden.
[p. 29]
            HANS RUIMDARM.
    Dan zullen wy best doen om haar geselschap te myden.

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━

                  EENENTWINTIGSTE TONEEL.

              De vorige. JUFFER GAARNMEET, MYN
             HR. ZONDERZIEL, MR. GRYPHART, PYN-
             BUIK, NAAUWBEURS, GELDEBLY, JODIN.

            MYN HEER ZONDERZIEL, met de handen in  t haar.
    Neen! Ik zal my wreeken ter Liefde van myn Geld men zou
wel vervloeken om het op Intrest te zetten!
            PYNBUIK.
    Had ik myn Bruidegoms Rok maar uit de Lommerd, haar
dolligheid zou my weinig konnen scheelen.
            NAAUWBEURS.
    Ik zal haar vervolgen, al zouw ik  er nog twee jaar
Huishuur by verspillen!
            MR GRYPHART.
    Ik zal  t  er mede niet by laaten, al moest ik gaan
bedelen!
            VROUW GELDEBLY.
    Ik zal haar de Kanten ook duur genoeg doen betaalen, al
zouw ik ze met de El uit haar vroome Tronie meeten!
[p. 30]
            JUFFER GAARNMEET.
    Het fynste Linden was haar niet* goed genoeg zy de
doorslepene feeks; maar ik zal haar fynen, al steld ze zig nou
zo dol en razend an!
            JODIN.
     t Is by gotje niet braaf gedaan, zoo n eerlyke Jodin te
bedriegen, ô wee! ô wee! myn Chits! myn Chits!
            HEER GOETHALS.
 Zo ik ooit ben misleid, is het nu, maar ik zal my regt laten
verschaffen al was  er geen regt in de weereld!
            HANS RUIMDARM.
    Hoor Vrinden ik zie wel dat wy altemaal door de listige
streeken van een Vrouwspersoon zyn bedroogen. Het zal ons
alzoo tot een leer verstrekken, om niet op de uiterlyke
hoedanigheeden van een mensch meer staat te maaken; schoon wy
zeggen konnen, dat de Vrouwen evenwel ergens toe nut zyn, en
ook Menschen bennen, gelyk het Juffrouw W...... metterdaad
getoond heeft. Wy zullen ondertusschen wel doen ons elk voor
zyn hooft te troosten met ons geleeden verlies; Want daar niet
en is verliest de Keyzer zyn Recht!

                    EYNDE.

[p. 31 en 32: blanco]

                        Continue

  • Ceneton
  • Voorkeurenpagina Opleiding Nederlands

