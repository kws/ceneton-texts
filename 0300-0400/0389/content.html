<html><!-- Author: Antonius Harmsen (A.J.E.Harmsen@hum.leidenuniv.nl) --><!-- Department of Dutch Language and Literature, Leiden University --><!-- Date: 10th June 2022 - Last update: 10th November 2023 --><!-- Purpose: text edition Dutch seventeenth century play --><meta name="keywords" lang="nl" content="ceneton, "><head><style type="text/css"><!-- A { text-decoration:none } --></style><title>Christianus Ischyrius - Petri Diesthemii Homulus - 1536</title><meta name="robots" content="index, follow"></head><body background bgcolor="#B3B3B3" leftmargin="50"><a href = "../Canonisations.html"><img align=bottom border=0 src="../Stijl/Dutch.gif" width="479"></a><br><br>Christianus Ischyrius: <i>Petri Diesthemii Homulus</i> Antwerpen 1536.<br>Uitgegeven door dr. A.J.E. Harmsen, Universiteit Leiden.<br><a href = "LijstCeneton.html#023100">Ceneton023100</a> &#151; <a href = "Facsimiles/IschyriusHomulus1536/index.htm" target = "new">Facsimile bij Ursicula</a><br>In deze uitgave zijn evidente zetfouten gecorrigeerd en gemarkeerd met een asterisk.<br><a name = "Begin"><table border = 0 cellpadding = 12><tr><td width = 408 align = center><a href ="#Prologus"><img align=bottom alt=Continue border = 0 src=../Stijl/Goudstaf.gif width=379 height=17></a></td></tr></table>[<a href = "Facsimiles/IschyriusHomulus1536/source/IschyriusHomulus1536p01.htm" target = "new">fol. A1r</a>]<br><br><table border = 0 cellpadding = 1><tr><td width = 393 align = center><h4><font size = +4>HOMULUS</font><br><font size = +2>PETRI DIESTHEMII,</font><br><font size = +1>Comoedia in primis lepida & pia,<br>in rem Christiani hominis adprime fa-<br>ciens, Anverpiae quondam in publi-<br>co civitatum Brabanticarum conventu<br>vulgariter acta, palmamque adepta.</font><br><br>HOMULUS haec inscribitur comoedia, quod in ea,<br>hominis Christiani vita, & cuiuslibet voluptatis<br>carnalis fugacitas graphice depingitur.</h4>[Drukkersvignet: I.G. &#151; S.P.P.T.]<br>(<i>Iaspar Gennepaeus, Surgit pulchrius penia tonsa</i>)<h4>Coloniae, ex officina Iasparis Gennepaei,<br>sub intersignio Viri Sylvestris in anti-<br>quo foto, ubi & prostant. M.D XXXVI.</h4></td></tr></table><hr><br>[<a href = "Facsimiles/IschyriusHomulus1536/source/IschyriusHomulus1536p02.htm" target = "new">fol. A1v</a>: Houtsnede: Mors]<br>[<a href = "Facsimiles/IschyriusHomulus1536/source/IschyriusHomulus1536p03.htm" target = "new">fol. A2r</a>]<br><br><table border = 0 cellpadding = 1><tr><td width = 333 align = center><h4><font size = +2>CHRISTIANUS ISCHY-</font><br>RIUS AD LECTOREM PIUM<br>& candidam iuventutem.</i></h4></td></tr></table><table border = 0 cellpadding = 1><tr><td width = 444><font size = +3>H</font>ABES candide lector, comoediam non minus lepidam qu&#224;m piam, quae tametsi Terentij venustatem aut Plauti non redoleat eloquentiam, tamen Christiani hominis vitam, mundique huius luxus fugacitatem, tanquam ex quodam perpendiculo depingit & aestimat. In ea siquidem non turpes amorum illecebras, non vitae infamem luxum, non denique amandi conciliationes, ut in Terentianis Plautinisque comoedijs deprehendes: quae licet syncerae latinitatis flosculis & egregie dicendi phaleris abunde cunctis praemineant, latet tamen saepicule sub decoris herbis frigidus & noxius anguis, nempe amoris vehemens aestus: quo ipsa iuventus, in malum usque propensa & proclivis, nocens teneris plerunque sub annis venenum imbibit: quod adolescentibus atque adhuc vernantibus in penetralia admissum annis, totam hominis corrumpit vitam, & in pecuinos adolescit mores. Felix igitur, &#242; felix illa iuventus erit, quae sub tanto verborum lenocinio delitescentem fugerit viperam. In quem denique Terentianae aut Plautinae comoediae scopum tendunt, nisi quod ad conficiendas nuptias finem faciunt? Sed dij immortales, nuptiae quid nuptijs praestant? Illae nimirum carnales sunt & periturae, istae vero quae in Homulo conciliantur nuptiae spiritales sunt & aeternae, quippe rationalis animae cum sponso Christo. Operaeprecium igitur fuerit, iuventutem castis comoediarum assuescere lectionibus, atque ad spectantem recitare populum. Nam quod rudibus animis sermo ille vivus est, hoc comoediarum comis exhibitio, ty- [<a href = "Facsimiles/IschyriusHomulus1536/source/IschyriusHomulus1536p04.htm" target = "new">fol. A2v</a>] runculorumque festiva enarratio praestare solet, atque in imis animis ad extremam usque senectam residere. Ad haec, in hac nostra Homulo omnia cernes casta, atque ita ab omni amoris spurcitia emundata, ut vel &#224; castissimo quovis sacrae monastices viro & legi & tractari possit sine offendiculo. Estque in ea augustissima Christianae vitae institutio, atque bene moriendi ars felicissima: quodque in humanis ac fugacibus huius seculi rebus, fidendum sit minime, sed in sola animi fortitudine & vera virtute, quae una felicem beatumque reddere potest hominem: quippe Post obitum benefacta manent, aeternaque virtus Quae coelos aperit, regna beata ferens. Bene vale. Traiecti Betasiorum, anno assertae salutis tricesimosexto supra sesquimillesimum.</td></tr></table><br><hr><br><table border = 0 cellpadding = 1><tr><td align = center width = 364><b><font size = +1>OGDOASTIGHON EUSEBII CAN-</font><br>didi in Homuli comoediam, de nominis<br>ratione extemporaliter lusum.</b></td></tr></table><br>Quilibet, heus, quondam fuit ista comoedia dicta,<br>&#160; &#160; Nam trepidat mortis quilibet ire vias.<br>Nunc Homulus passim bene scribitur: en quod in ipsa<br>&#160; &#160; Pingitur ad vivum vita fugax hominis.<br>(5) Omnia diffugiunt, mortis veniente figura,<br>&#160; &#160; Sola manet virtus concomitans hominem.<br>Illam fac comitem tibi, si sapis, euge homo, fidam<br>&#160; &#160; Dum vivis, mortis quae comitatur iter.<br><br><hr><br><table border = 0 cellpadding = 1><tr><td align = center width = 334><b><font size = +1>DISTICHON ISCHYRII.</font></b></td></tr></table><br>Quilibet ante fui. mutato nomine, dicor<br>&#160; &#160; Nunc Homulus. per me nam resipiscet homo.<br><br><hr><br>[<a href = "Facsimiles/IschyriusHomulus1536/source/IschyriusHomulus1536p05.htm" target = "new">fol. A3r</a>]<br><br><table border = 0 cellpadding = 1><tr><td width = 272 align = center><h4><font size = +1>INTELOQUUTORES</font><br>comoedia sequentis.</h4></td></tr></table>DEUS, &#160; &#160; MORS, &#160; &#160 HOMULUS adolescens.<br>HANNIO,&#160; &#160; &#160; &#160; &#160; HIRTACUS,&#160; &#160; &#160; &#160; &#160; CANTA-<br>GER, &#160; &#160; &#160; &#160; LUSITOR,&#160; &#160; &#160; &#160; HARUNDIO, so-<br>dales & familiares Homuli.<br>MEGARIUS duobus stipatus famulis. &#160; PAM-<br>PHILUS,&#160; &#160; &#160; &#160; &#160; &#160; TRABILIO, &#160; &#160; &#160; &#160; CONFRA-<br>NEUS, &#160; &#160; &#160; &#160; &#160; LICAMBEUS, &#160; &#160; &#160; &#160; ABAGAR-<br>DUS, &#160; &#160; &#160; BELLEROPHON, amici & consan-<br>guinei Homuli.<br>CLATRIA duabus stipita puellis,&#160; &#160; HELBIA,<br>PHYLLIRIA,&#160; &#160; &#160; OLENDRIA,&#160; &#160; &#160; OPULEN-<br>TIA,&#160; cognatae & affines Homuli.<br>VIRTUS, &#160; &#160; &#160; COGNITIO, &#160; &#160; &#160; CONFESSIO,<br>sacrae virgines instar Vestalium aut matronarum.<br>MARIA virgo mater supplex ad filium.<br>PRUDENTIA, &#160; &#160; &#160; &#160; &#160; &#160; &#160; &#160; &#160; &#160; PULCHRITUDO,<br>QUINISENSUS, formosae puellae.<br>FORTITUDO vir armatus & egregiae staturae.<br>LARVICOLA, &#160; &#160; &#160; &#160; &#160; &#160; CRAMBARABUS, ca-<br>codaemones<br>ANGELUS deducens Homulum.<br><a name = "Prologus"><table border = 0 cellpadding = 12><tr><td width = 408 align = center><a href ="#Eerste"><img align=bottom alt=Continue border = 0 src=../Stijl/Goudstaf.gif width=379></a></td></tr></table>[<a href = "Facsimiles/IschyriusHomulus1536/source/IschyriusHomulus1536p06.htm" target = "new">fol. A3v</a>]<br><br><table border = 0 cellpadding = 1><tr><td width = 333 align = center><h4><font size = +4>PROLOGUS</font><br><font size = +2>SIVE ARGUMENTUM</font><br>ASCLEPIADEUM CHORIAMBI-<br>CUM IN FABULAM HOMULI<br>PER ISCHYRIUM.</h4></td></tr></table><font size = +3>S</font>Pectores cupidi, huc currite, postulo.<br>Apporto lepidam, credite, fabulam.<br>Quam dicunt Homulum, certe adamabilem:<br>Nam profert hominis casum & originem.<br>&#160; &#160; (5) Qui laesit nimium coelica numina<br>Peccati maculis, vitae & ineptijs,<br>Ut mortem minitans Iuppiter abditam,<br>Effrenos homines sub Styga truderet.<br>&#160; &#160; Pallescens Homulo Mors mala mittitur,<br>(10) Horrenda heu nimium: dicaque scribitur.<br>Ut vitae properans &#224; rationibus,<br>Adsit iudicio praeceleri gradu.<br>&#160; &#160; Frigens horripilat tunc Homulus miser:<br>Moerens poscit opem forte sodalibus<br>(15) A cunctis, properent ut comitarier<br>Per durum hoc itiner mortis amarulae.<br>&#160; &#160; Spondent unanimes, se fore quoslibet<br>Per casus comites inseparabiles<br>Et vitae atque necis, si quid opimius<br>(20) Fors fortuna ferat, mensave pinguior.<br>&#160; &#160; Sed verum nimis est, acta probant fidem<br>Si res laeta stet, tu comitaberis<br>Heros splendidulis saepe sodalibus:<br>Sed si adversa fuat, diffugient procul.<br>[<a href = "Facsimiles/IschyriusHomulus1536/source/IschyriusHomulus1536p07.htm" target = "new">fol. A4r</a>]<br>&#160; &#160; (25) Sic spondent Homulo se fore comites,<br>Sed Mortis pavidae nomen amariter<br>Cunctorum trepidis auribus insonat,<br>Et se posse negant, dum petit, adfore.<br>[<i>Alludit Terentianum illud in Phormione,<br>Non possum adesse. frequens proverbium.</i>]<br>&#160; &#160; Sic fit tristitiae tempore nubilo,<br>(30) Discedunt pariter, qui tibi pulchrius<br>Spondebant faciles, quum bona laetius<br>Sors risit, volucri nube fugacior,<br>&#160; &#160; Virtus sola manet fida & amabilis,<br>Non linquens Homulum, fataque despicit,<br>(35) Nec casus metuit sive pericula<br>Et vitae atque necis, sed comes optuma.<br>&#160; &#160; Haec placat superos, astra pijs duit,<br>Infernum spoliat, regna acherontica<br>Perfringens, itiner monstrat olympicis,<br>(40) Regnis aetherea & pace fruiscitur.<br>&#160; &#160; Quam nobis tribuat Iuppiter optumus.<br>A fatis properis sumere gressibus,<br>Aeterno & hilares vivere gaudio.<br>Amen ferte pij, & plaudite vocibus.<br><a name = "Eerste"><table border = 0 cellpadding = 12><tr><td width = 408 align = center><a href ="#Tweede"><img align=bottom alt=Continue border = 0 src=../Stijl/Goudstaf.gif width=379></a></td></tr></table>[<a href = "Facsimiles/IschyriusHomulus1536/source/IschyriusHomulus1536p08.htm" target = "new">fol. A4v</a>]<br><br><table border = 0 cellpadding = 1><tr><td width = 333 align = center><h4><font size = +1>ACTUS I.&#160; &#160; SCENA I.</font><br>DEUS, MORS, HOMULUS.</h4></td></tr></table>(45) <font size = +3>P</font>Rincipio genus mortalium &#232; limo condidi,<br>Telluris ut esset colonus omniparae,<br>Huic unicum, uti virtutem colat ingenuam,<br>Praeceptum dedi, seque noxiis amoribus<br>Abstineat, blandisque voluptatibus,<br>(50) Perfidia, & summis imisque ingrata superbia.<br>At ille coelestis habenae repugnans, &<br>In vitium praeceps actus, vulnere contabuit,<br>Venitque fera pessima leviathan,<br>Quae vitale eius robur abstulit mordicus.<br>&#182; (55) Quamobrem misertum est me depereuntis hominis,<br>Illumque beluinis miserans excussi faucibus.<br>Priori denuo redditum incolumitati.<br>Ast ubi supremo, parvo post tempore, solio<br>Despicio terras, &#244; dolor, &#244; labor irritus,<br>(60) Omnes exorbitant in peius, defluunt timoris inanes,<br>Caeca perversitas occupat omnia,<br>Quae sanam devellit pectore mentem.<br>Aes malesuadum aurumque vitae perda,<br>In suum pellexit mortales arbitrium.<br>[<i>Exclamatio in vecordem hominem</i>]<br>&#182; (65) O mens lethaeo epota poculo,<br>Commeministi ne in cruce expassi redemptoris?<br>Tui caussa &#242; homo fatum subivi ingratissime.<br>Ah, nefandus vitae tumor, & scelesta cupido,<br>Et reliqua scelerata cohors, late per orbem<br>(70) Sparserunt mores & sceptra regalia,<br>Septenis virgunculis violenter pulsis<br>Exilio, regnoque virtutibus actis.<br>Nuper candida venit quaeritans innocentia,<br>[<a href = "Facsimiles/IschyriusHomulus1536/source/IschyriusHomulus1536p09.htm" target = "new">fol. A5r</a>]<br>Fas & pietatem in terris proscribi,<br>(75) Se probris exagitari maximis,<br>Impune pessundari quicquid manavit olympo.<br>[<i>Ingratitudo conditi hominis.</i>]<br>&#182; Iam plane perspicio, quo benignitas maior est mea<br>Et lenta vindicta, plus crescit errantium vaesania.<br>Quare haec mea stat stat sententia. metam<br>(80) Ut ponam sceleribus, & meis calculum colonis,<br>Paululum si sinam voluptari, peius<br>Qu&#224;m in beluam degenerabunt stolidam,<br>Et mutuo rapidis dissecabunt dentibus.<br>Extincta fides, atque edicta mea salutarla<br>(85) Spreta iacent: nemo est, qui faciat recolatque.<br>[<i>Causa conditi hominis.</i>]<br>&#182; Optabam coelestis ruinae deserta reparare.<br>Sed spe abij mea, & vacuis sedibus astra linquuntur.<br>Infoelix homo, miserum quem iuvat esse libenter.<br>[<i>Accersit deus Mortem.</i>]<br>&#182; O mors rerum omnium aequissima, ubi es?<br>(90) Quid cessas? coram adesto.<br>Animadvertere, quae tua opera perferri velim iussa.<br>[<i>Advolat Mors iaculum manu gestans</i>]<br>MORS. Ad nutum, maxime divorum rector,<br>Praesto sum tibi paratissima. effare exequenda pater.<br>Pennigero expediam gradu, etiam si Plutonia<br>(95) Iubeas perrumpere claustra. &#160; &#160; DEUS.<br>I rapido gressu ad Homulum, simulque<br>Illi ex me dicito, peregrinationi ut se praecingat ocyus,<br>A qua mortalium neminem vel prece vel precio<br>Eximi fas est, exactaeque vitae sine mora ut ponat rationem,<br>(100) Haec esse summi iudicis decreta, referto.<br>MORS. Aeternum numen, tua dicta capesso<br>Impiger & rite, nec me labor iste gravabit.<br>Nil Hercl&#232; hoc me delectat ludo amplius.<br>[<i>exultabunda Mors iussis Dei paret.</i>]<br>&#182; O fortunata dies, o faustissima tempora<br>(105) Hodie imperium nanciscor in terris latissimum.<br>Nunc leges condam regnatura meas,<br>[<a href = "Facsimiles/IschyriusHomulus1536/source/IschyriusHomulus1536p10.htm" target = "new">fol. A5v</a>]<br>Efficiamque, ne quisquam temerarius vel temulentus<br>Audeat tempsisse, scio quibus utar ipse flagellis,<br>Et quibus effodiam iaculis oculos & cuspide iecur.<br>(110) Saepe tuli claros violens regiosque triumphos.<br>Quemlibet deijciam, licet Hectora spiret,<br>Vomentem tumido pectore flammas.<br>[<i>carnivales subindicat dies & lupercales.</i>]<br>Quot nunc undique gentium volupe victitant,<br>Praesertim diebus istis pergraecantur, commessantur,<br>(115) Genium colunt accuratius, & bibunt meracius,<br>Belle percipient, ubi imparatos occupavero per iugulum.<br>&#182; Sed primum pergo ad Homulum mei negocij perferendi gratia<br>Hic degit impudens prope bestia, liber &#224; metu.<br>Nec amat coelum, nec odit tartara.<br>(120) Terrestrem deum domi habet in arca.<br>Abcedo, urget imperium tonantis.<br>[<i>Procul conspiciens Homulum secum Mors loquitur.</i>]<br>&#182; Magne diespiter, qu&#224;m opportunus adest Homulus?<br>Qu&#224;m minimum super adventu pensitabit hic meo?<br>[<i>Aggreditur Mors Homulum, per manum apprehendens.</i>]<br>&#182; Heus Homule, hodie suspirabis graviter,<br>(125) Hodie reddes, multos servare per annos<br>Quod fortasse putabas. &#242; Homule, quam fragilis hominum spes?<br>Dies ista tibi nigro signanda lapillo.<br>Advehit ista dies discrimina mille.<br>Iudicium, tribunal, iudex deus, morantur te.<br>(130) Sed quo nunc properas tam candido vultu,<br>Venustoque redimitus habitu?<br>[<i>Fugae studet homulus, splendide vestitus.</i>]<br>Quae te coelestium necat oblivio?<br>Scilicet hic superum cultus est?&#160; &#160; HOM.<br>Quid isthaec rogitas? &#160; &#160; MORS.<br><br><hr><br><table border = 0 cellpadding = 1><tr><td width = 333 align = center><h4><font size = +1>Scena II.</font></h4></td></tr></table>(135) Id scies quamprimulum, ausculta, paucis edocebo.<br>Imperatoris fungor legatione ex alto polorum,<br>Vertice, maximus ubi coelituum pater multa gemit<br>Super humanitate, per abrupta vitiorum<br>Et aprica voluptatum depereunte.<br>[<a href = "Facsimiles/IschyriusHomulus1536/source/IschyriusHomulus1536p11.htm" target = "new">fol. A6r</a>]<br>(140) Ille me misit ad te.&#160; &#160; HOMU.<br>[<i>Admirabundus & gemens</i>]<br>Ad me? &#160; &#160; MORS. Ita plane.<br>Ne haesita, me una verum nil magis est.<br>Seria sum, & loquor, nil me iuvat garrire inaniter.<br>Deus quenquam sui oblitum haud negligit unquam,<br>(145) Arbiter aequus & integer omnibus Homule semper,<br>Nec quisquam mortalium tam vafer est vel astutus, ora<br>lllius & lynceos qui possit ocellos<br>Evasisse, videt omnia, coeloque terraque marique.<br>HOM. Quid negocij habet mecum?<br>(150) Quid rerum postulor? &#160; &#160; MORS. Dicam, & quidem satis<br>Dilucide, ne tibi haereat quid scrupuli,<br>Calculum ut ponas exacto symposio.<br>Crepusculascit vespera, nunc demum redeundum est domum celeriter.<br>[<i>Secum loquitur Homulus pectora tundens.</i>]<br>HOM. Non capio sermonis huius involucrum,<br>(155) Clarius esset, pensiculanda negocia tanti<br>Iudicis ambiguis quis responsare querelis<br>Rite queat? quid hoc verbi est, domum redeundum ut sit mihi?<br>Cui id curae est, si quo minus redeam nunc?<br>MORS. Eruditiorem te ilico reddam, depone hominem,<br>(160) Completum est curriculum tui villicatus.<br>HOM. Cuius villicatus? &#160; &#160; MORS. O stolidum pecus,<br>Nil novit coelestium hic homo terreus:<br>Quid sacra canat pagina, ne quidem audivit unquam.<br>Sic totus fuit theatri comes circumforaneus,<br>(165) Nugigerulus, sedentarius, bibax, corinthiarius.<br>Stulte, hac nocte repetent animam tuam.<br>Hoc peregre proficifci oportet irrevocabili tramite.<br>Quapropter pugillarem cautionum, chartasque papyraceas<br>Deferto tecum, ac prospice, ut salva sint tibi omnia,<br>(170) Quia immortali & omniscio Deo rationem ponere ine-<br>[<a href = "Facsimiles/IschyriusHomulus1536/source/IschyriusHomulus1536p12.htm" target = "new">fol. A6v</a>]<br>&#160; &#160; vitabilem cogit necessitas,<br>Quo tempora pacto duxisti rapido circumvoluta rotatu,<br>Et quibus actibus vita est redempta nefandis,<br>Quae pietas superis gratissima, fastum<br>Reppulit, infernis piandum sulfureisque lacunis.<br>(175) Caeterum haec una tibi spes est & solatium,<br>Ut ultro cupias, quod vitare non potes.<br><br><hr><br><table border = 0 cellpadding = 1><tr><td width = 333 align = center><h4>Scena III.</h4></td></tr></table>HO. Eheu qu&#224;m dura conditio, o crux invisa.<br>Huius dandae rationis immemor vixi semper,<br>Nec fuit quicquam tam absens animo, qu&#224;m res ista, meo.<br>(180) Sed quisnam es tu, qui hos adfers terrores atque horripilattones? &#160; &#160; MORS.<br>Mors ego peccatorum pessima,<br>Aequalitatis normula, cui cuncta parent,<br>Humile meum pariter & celsum caput:<br>Nam qui meis legibus non subiectus est, haud latet usquam.<br>&#182; (185) Sed nunc abde moras. per me hic calculus,<br>Mandato principis discutiendus est.&#160; &#160; HOM.<br>O triste fatum, siccine properas? inopinanti<br>Ah nimium importuna venisti.<br>Mitesce obsecro. huic necessitati conniveto.<br>(190) Mille dabo libras hodie auri rarissimi<br>Mille minas argenti probatioris.<br>Istud si exiguum videbitur, electri omnium preciosissimi<br>Mille addam sestertia, ut praesenti me solicitudine demas,<br>MORS. Nequaquam Homule assentior tibi.<br>(195) Nunquam divertam ab aequitatis itinere.<br>Non rerum opulentia, non augustissima regna,<br>Vel gemmarum praestantissima virtus,<br>Animum dimoveant meum. spernit omnia fatum.<br>Non papa eminentissimus,<br>(200) Vel ducum comitumque praeclarissima turba,<br>Nec heros toto invictissimus orbe,<br>[<a href = "Facsimiles/IschyriusHomulus1536/source/IschyriusHomulus1536p13.htm" target = "new">fol. A7r</a>]<br>[<i>Vibrat manu Mors iaculum.</i>]<br>Nec tu quidem Homule hoc effugies iaculum.<br>Vos etiam spectatores spectatricesque bellae reperiam,<br>Ubi messem occepero demetere meam,<br>(205) Si sylvestris caprea, famelici venata leonis<br>Faucibus, eluctari se poterit, & ipsi<br>Reticus meis vos pulchr&#232; expedietis.<br>&#182; O Homule, si me ista oblectarent,<br>Iam olim medio Phoebus quicquid circunspicit axe,<br>(210) In mea congestum haberem ditione, tametsi<br>Utilissima rerum auri est possessio.&#160; &#160; HOM.<br>[<i>Moeroris plena Homuli exclamatio.</i>]<br>Omnium infoelicium infelicissimus ego,<br>Qu&#242; me nunc divertam? quo pedem<br>Conferam animumque meum,<br>(215) Auxilij & rationis egentem?<br>Heu qu&#242; me vesania, qu&#242; me dementia vexit?<br>[<i>Desperabundus Homulus gladium admovet gutturi.</i>]<br>Quid nunc actitem melius,<br>Qu&#224;m gladio me iugulem meo?<font color = "#5ccd09">*</font><br>Nempe quia schedula & papyrus mea<br>(220) Neglecta, atque incustodita, & obsoleta est,<br>Et muribus tineisque obesa, ut ne sententiam<br>Queas inde haurire quidem bonam:<br>Nunc quo pacto possem absolutum dare calculum?<br>[<i>Sublevatis in coelum oculis orat.</i>]<br>&#182; O stelliferi conditor poli,<br>(225) Si mihi fatales duo lustra sorores,<br>Consensu parili praestent indulgenter ad aevum,<br>Accuratissime operam darem resarciendis chartulis,<br>Et ordine digererem vaga debita.<br>O chara mors, suspende paulisper vindictam,<br>(230) Dum consulam paucis huic meae calamitati.<br><br><hr><br><table border = 0 cellpadding = 1><tr><td width = 333 align = center><h4><i>Scena</i> IIII.</h4></td></tr></table>MORS. Nequicquam voces latum sparguntur in a&#235;ra tristes.<br>Non delaenifica verba, non graves querimoniae,<br>[<i>Prendit Mors Homulum per brachia.</i>]<br>Non minae truces, blandique precatus,<br>Te poterunt nostris hodie excussisse lacertis.<br>[<a href = "Facsimiles/IschyriusHomulus1536/source/IschyriusHomulus1536p14.htm" target = "new">fol. A7v</a>]<br>HO. (235) Unum te rogito, ut sciam, facito.<br>Licebit ne rursus commeare domum,<br>Simul ac computum fecero? &#160; &#160; MORS.<br>Minime irrevocabilis est hic gradus<br>Aeterna lege fixum stabit, ab inferis nemo redire potest.<br>HO. (240) Magne pater superum, semper miserate dolentes<br>Adsis, & hac grandi cordis me mole levato<br>Sed fasne est comitari quenquam,<br>Qui moerores consoletur meos? &#160; &#160; MO.<br>Utique, si quis hominum hos induet animos,<br>(245) Si quis intrepida gestat modo pectora larvis.<br>Acceleremus iter, ne seros verbera pungant.<br>Nam deus arbiter pro tribunali nos remoratur.<br>Agedum, chartulas tecum deferto, ut testes<br>Sint tibi, albus an ater sis. satis vixisti.<br>(250) Non enim donatus vitae, sed mutuatus eras.<br>Neque enim haec caduca & fluxa, sed immortalia sectari.<br>[<i>cum accusatione sui</i>]<br>HO. O caecum pectus, sola haec temporalia<br>Veras duxi semper divitias. &#160; &#160; MORS<br>Cum tibi vivaces vegetent in vertice sensus<br>(255) Homule, nescio quae tanta fefellit<br>Cura voluptatum, nec subrepentia fata notasti?<br>De me dici solet, vocata atque non vocata venit.<br>HO. Utinam usquam terrarum tam tutum<br>Inveniri possit asylum, quo ego<br>(260) Turbulentam hanc effugiam persecutionem.<br>Nullus me uno hodie foret laetior.<br>[<i>Precatur Homulus Mortem supplex</i>]<br>&#182; O chara mors, unius inducias fautrix largire diei,<br>Ut mecum mediter peragenda, sciamque sodalis<br>Si quis fidus erit, qui me comitetur euntem,<br>MORS. (265) Non equidem dabo<br>Nam satis induciarum est hic sermo prolixus,<br>[<i>Ostentat dextra telum.</i>]<br>Heu quot saepe dedi momentaneas hac cuspide strages,<br>[<a href = "Facsimiles/IschyriusHomulus1536/source/IschyriusHomulus1536p15.htm" target = "new">fol. A8r</a>]<br>Fortia vibratu deieci cominus uno<br>Robora, dum nec vox, nec spiritus obstrepit ullus,<br>(270) Ultima namque dies stat ista parandis<br>Tuis Homule negotiis, sed paulisper,<br>Intus abeo, vultusque occultabo meos.<br>Tu rem geras sapienter tuam & celeriter.<br>[<i>Abit intro Mors</i><font color = "#5ccd09">*</font>]<br><a name = "Tweede"><table border = 0 cellpadding = 12><tr><td width = 408 align = center><a href ="#Derde"><img align=bottom alt=Continue border = 0 src=../Stijl/Goudstaf.gif width=379></a></td></tr></table><table border = 0 cellpadding = 1><tr><td width = 333 align = center><h4><font size = +1>ACTUS II.&#160; &#160; SCENA I.</font><br>HOMULUS, HANNIO, HIRTACUS, CANTAGER, LUSITOR,<br>HARUNDIO, BELLEROPHON.</h4></td></tr></table>[<i>Querimonia Homuli cum animi exhulceratione</i>]<br><font size = +3>P</font>Erditissimus omnium ego sum, qui in terra degunt,<br>(275) Tantum mali gemitus & molestiae obtulit iste dies mihi.<br>O mea moestitudo perqu&#224;m gravissima,<br>Utinam hanc lucem intuitus essem nunquam,<br>Nec me parens edidisset hominem,<br>Communis participem & mundialis aeris,<br>(280) Pessima ne haec calamitas obtunderet miserum.<br>Nondum solidioris aevi metas conspexi fragiles,<br>Et cogor adolescens loeti flebilem inire tramitem.<br>[<i>Suam Homulus damnat vitae stultitiam</i>]<br>&#210; coelum, &#242; sidera, &#242; dira necessitas,<br>Qu&#224;m minimum isthuc mentem solebam conferre meam?<br>(285) Lusitabam indies, & passim corvos sectabar inaniter,<br>Nympharum sponsus eram, choreasque ductiles<br>Optabam & componebam gratus & amabilis.<br>Flosculos dabam odoriferos, similiterque accipiebam.<br>Opulentia rerum & fortuna benignior,<br>(290) Suadebant omne scelus & lasciviam damnabilem.<br>Vir voluptatum eram, virtutum negligens.<br>Denique tot benefacta & mores congessi probos,<br>Quot vola pilos haec habet intimos.<br>[<a href = "Facsimiles/IschyriusHomulus1536/source/IschyriusHomulus1536p16.htm" target = "new">fol. A8v</a>]<br>[<i>Opprobratio in huius mundi insanum amorem.</i>]<br>O caecus amor mundi, tantos qui mergit in alta<br>(295) Tartara, tantosque animos excludit ab astris.<br>Clementissime pater, qu&#224;m tuto sita esset,<br>Quae nunc iniquiori sedet loco, vita mea,<br>Si me ad sanctae religionis contubernia<br>Appulissem, abiectosque fratrum conventus<br>(300) Et calvus, & glaber, & lignipes,<br>Et colore griseo despicabilis,<br>Superas nunc possem evadere ad auras.<br>&#182; Sed quia multa quaeror, & saucia<br>Pectora diris vulneribus lacero,<br>(305) Ah tempus abit volucri fuga.<br>Iam titania lampas medio declinat ab axe,<br>[<i>Vesperi periphrasis.</i>]<br>Et nigras festinat ad umbras:<br>Quem modo sanctorum solicitabo prece?<br>Coelum aeneum est, & obsurduit miserorum aerumnis.<br>[<i>Sibi loquitur mutata persona.</i>]<br>(310) Homule, spem tui bonam non habeo.<br>Veruntamen iam ibo, aliud tentaturus auxilium,<br>Dulce meum pulsabo sodalitium,<br>Blandamque (dum sospes eram) familiaritatem.<br>Hos ego conveniam, & exorabo,<br>(315) Ut huius peregrinationis meae se socios applicent.<br>Nemo, ut aestimo, refragabitur.<br>Tam chara dudum contraximus amicitiarum foedera.<br>Sed miror, quod hodie nullus invisit me.<br>Pergam ipse ad eos ocyus, ut sciam.<br>[<i>Homulus ad amicos & sodales quosque omnes.</i>]<br><br><hr><br><table border = 0 cellpadding = 1><tr><td width = 333 align = center><h4><i>Scena</i> II.</h4></td></tr></table>(320) Salvete, quotquot adestis amici sodales.<br>Optati quidem huc adventatis,<br>Nam ego ad vos gradum converteram meum.<br>HAN. Et tu Homule salve festivissime.<br>Quid causae est, quod hodie nusquam pedem contuleris?<br>(325) Quid ita domi desides?<br>Salva ne sunt omnia?<br>[<a href = "Facsimiles/IschyriusHomulus1536/source/IschyriusHomulus1536p17.htm" target = "new">fol. B1r</a>]<br>Quis malus satan te disturbavit cardine tuo?<br>HOMU. Emota sunt, confracta sunt,<br>Inimica sunt omnia & improspera mihi.<br>(330) Quod nunquam animo volutum est, hodie vulneravit graviter.<br>HAN. Quis tantus dolor deiecit<br>Vultum pallentesque genas? effare obsecro,<br>Mihi palam facito hanc animi pestem tui.<br>[<i>Pulchra amici pollicitatio.</i>]<br>Curabo, superis faventibus. si res postulet<br>(335) Comes ero tibi per medios erebi tutissimus ignes,<br>Vel phlegetontaeas inconcussus ad undas.<br>Nil metuas. abiectis, animo cape gaudia, curis.<br>HOM. Audacter loqueris, amo te, amicus es Hannio.<br>At ego perij radicitus. &#160; HAN.<br>(340) Ne spem ipse tibi reseca, mihi ausculta.<br>Ex me uno salus hodie reparabitur tua.<br>Tantum huius disturbij caput ne celes.<br>Si quis mortem imprecatus est hodie, funus erit,<br>Et si me (ut verum proloquar)<br>[<i>Vibrat manu gladium Hannio.</i>]<br>(345) Adverso contingat simul enecari gladio.<br>HO. Novi animi tui ingenuum decorem.<br>HAN. Quid decorem? rem mihi pande,<br>Ut hoc voraci te liberem tristitiae barathro.<br>HO. Si tibi detegam vulnus meum<br>(350) Atque diros animi moerores,<br>Vereor ne horroris immanitate<br>Aut remedij difficultate territem te,<br>Sicque crudeliorem reddam mihi<br>Destitutus amicis aegritudinem.<br>(355) Habeo tibi gratias Hannio. &#160; &#160; HAN.<br>Syncerus sum & absque dolo,<br>Candidus & sine stybio verbi factor.<br><br><hr><br><table border = 0 cellpadding = 1><tr><td width = 303 align = center><h4><i>Scena</i> III.</h4></td></tr></table>HO. Praeclara dicis & quidem fraterna,<br>[<a href = "Facsimiles/IschyriusHomulus1536/source/IschyriusHomulus1536p18.htm" target = "new">fol. B1v</a>]<br>Nec unquam te aut periurij aut vanitatis suspectum ha<i>bui</i>.<br>HIR. (360) Homule mi, nunquam secus de me dici poterit.<br>Et quidem duos hoc calamo scriptitio<br>[<i>Ostendit manu strictum gladium.</i>]<br>Dormitum composui, nunc addam tertium.<br>Tantummodo prode hominem nomine,<br>(365) Qui hanc in te exercuit fabricam.<br>HO. Non equidem diffido tibi,<br>Meritas deferant tibi numina grates.<br>Nonnihil accrevit animi, hac adiutrice<br>Atque praepugnaci eloquentia. &#160; &#160; HIR.<br>(370) Esto fidens animi, ne ve<br>Muliebri luctu virum collutules.<br>[<i>Laus virtutis.</i>]<br>Mascula virtus impavido fert pectore casus.<br>Explorant adversa viros.<br>Quo te cunque trahit, sequar, ista tempestas.<br>HO. (375) Acceptum habeo mi Pylades.<br>Si me superstitem fata servaverint, scies aliquando<br>In quem collocaveris benevolentiam.&#160; &#160; HAN.<br>Conticesce ab agendis gratijs,<br>At potius experire, si quis praestabit gratiam.<br>(380) Nam ego indignum arbitror<br>Recenseri sodalis nomine, qui candidus ore,<br>[<i>Ficta amicitia graphice depingitur.</i>]<br>Ast ubi opus est opera, cancros imitatur.<br>Quare si te adiutari desideres,<br>Diutius ne celatum velis. nam quicquid<br>(385) Mihi uni dixeris, amico dixeris integerrimo.<br><br><hr><br><table border = 0 cellpadding = 1><tr><td width = 303 align = center><h4>Scena IIII.</h4></td></tr></table>HO. Hannio, devicit me amor tuus<br>Et ahaena tui confidentia. enarrabo tibi<br>Et altos lingososque pectoris explicabo recessus.<br>[<i>Exponit homulus sui moeroris causam.</i>]<br>Peregrinari me oportet locis arduis<br>(390) Simulque longinquis, & itineris sum ignarus,<br>Nec fas est differre vel diem unum,<br>Sed auspicari oportet gradum,<br>[<a href = "Facsimiles/IschyriusHomulus1536/source/IschyriusHomulus1536p19.htm" target = "new">fol. B2r</a>]<br>Antequam huius noctis tempus labatur tempestum.<br>Etiam denunciatum est mihi faciundi<br>(395) Calculi irrefragabile mandatum: nec via,<br>Nec modus est ullus, quo me queam subducere.<br>Nam maximus coelicolarum pater,<br>Qui terris solo imperitat nutu, coeloque renutu<br>Accersivit: idcirco tecum reputes,<br>Si hanc mecum dignaberis partiri methodum.<br>HAN. (400) Aequum est stare pollicitis, &<br>Inviolatam servare sodalium fidem,<br>Plane fateor, nec inficiabor unquam,<br>Me spopondisse comitem tibi.<br>Sed si ob peregrinationem tantum laboris<br>(405) Et ignoti itineris capesserem,<br>Taederet me lassitudinis, &<br>Huius petitionis exhorrescerem verba.<br>Veruntamen volumus melioris amici fungi munere,<br>Necnon consultare super postulatis desiderijs.<br>HO. (410) O compar & collega meus,<br>Ita ne claudicat & vacillat magnificus ille sermo,<br>Quem coram his testibus protulisti praesentissimum?<br>Cedo, nonne contestatus es, mei causa<br>Vel inferos subire, vel morte ipsa depasci prius,<br>(415) Qu&#224;m me incomitatum relinquere, si te flagitassem?<br>HAN. Ita me Hercle fecissem,<br>At nunc ista me terret formidolosa conditio,<br>Et ancipites viarum anfractus.<br>Sed esto, arripiamus iter hodie.<br>(420) Quando accelerabimus reditum?<br>Si etiam ingens sulcabimus aequor? HO.<br>Non aequor, sed mare acerrimum,<br>Nullis unquam remeabile ratibus.<br>CAN. Sane Homule, ego tecum proficisci nolo.<br>[<a href = "Facsimiles/IschyriusHomulus1536/source/IschyriusHomulus1536p20.htm" target = "new">fol. B2v</a>]<br>(425) Nimis sum pelagi metuens, Charybdin,<br>Syrtim, Scyllaeque voraginem, caeteraque<br>Maris discrimina horresco recitans.<br>Sed centuplo magis expavesco, quod remeare non licebit.<br>Qu&#242; tandem perveniendum est, aut figenda ancora?<br>(430) Quis huius nuncij tabellio fuit?&#160; &#160; HO.<br>[<i>Mortis periphrasis.</i>]<br>O miseranda necessitas,<br>Mors omnium malorum maxima,<br>Pestis atrocissima, larvarum longe teterrima,<br>Difforme & inexorabile monstrum.&#160; &#160; CAN.<br>(435) O diva & olympica numina, quid audio?<br>Fuit ne mors huius internuncia rei,<br>Moeroris & tartarei fellis foecundissima lues?<br>Huius commercium non secus devito,<br>Atque ipsum atrum daemona,<br>(440) Seu orcum nocentibus infestissimum.<br>Si dones aurum quantum amplissima<br>Terra capax est, nihili ducam,<br>Si hoc odiosum queam effugere portentum.<br>Tantum abest Homule, ut tecum accingar peregrinationi.<br>HO. (445) Attamen ut pollicitis fidelioribus<br>Me munitum aestimabam firmiter,<br>Verum, ut video, innixus sum arundineo calamo,<br>Qui me incumbentem fallaci hallucinates est specie.<br>Spes mea fluctibus illocata est mobilibus,<br>(450) Et abijt ventis exagitata malignis.<br>Haeccine fides mihi promissa est?&#160; &#160; CAN.<br>Non diffiteor, sodalem me spopondisse paratissimum,<br>[<i>studia iuventutis.</i>]<br>Siquidem compotandum, si esset ad lucem<br>Vel usque matutinam, vel totos usque dies.<br>(455) Si epularum dies extra moenia condictus esset,<br>Libenter irem: aut chorus puellarum invitaret uspiam,<br>A latere tuo discederem nunquam.&#160; &#160; HO.<br><br><hr><br>[<a href = "Facsimiles/IschyriusHomulus1536/source/IschyriusHomulus1536p21.htm" target = "new">fol. B3r</a>]<br><table border = 0 cellpadding = 1><tr><td width = 333 align = center><h4>Scena</i> V.</h4></td></tr></table>Recte profiteris, libenter quidem ill&#242;<br>Concedebas & ultroneus horis omnibus,<br>(460) Nec chlamidem tibi divellere opus erat.<br>Si te ad festos expeterem dies, si ad prophana bacchanalia,<br>Nil remoraretur &#242; Cantager iter tuum.<br>LU. Nec ego mediusfidius hoc calle tecum congredi volo,<br>Neque unquam tam eleganter concionaberis,<br>(465) Ut vulpeculam ad aegrotum introducas leonem.<br><!-- Hor. Ep. I,1,73https://books.google.nl/books?id=fUhWAAAAcAAJ&pg=RA1-PA25&dq=aesopiarum+fabularum+vestigia+terrent&hl=nl&sa=X&ved=2ahUKEwiLkOzb8Nj8AhVBg_0HHdSzCrMQ6AF6BAgIEAI#v=onepage&q=aesopiarum%20fabularum%20vestigia%20terrent&f=false -->Si cupis argenti sitibundam visere Romam,<br>Vel aliud lustrare solum, nil detinet, assum.<br>Si quis te odio aemulatur iniquo, vindicabo acerrime,<br>Et ita me deus amet, tenus umbilico diffindam medium,<br>(470) Etiam si coelum contingat vertice.<br>HO. Lusitor, quorsum ista iactanter?<br>Quando aurum postulo mutuari mihi,<br>Tu foenum ingeris, quo nihil opus est.<br>Istud non est praesenti succurrere malo,<br>(475) Divertisti animum pariter atque operam ab amico.<br>Recole obsecro, atque reminiscere illius quondam<br>Contractae familiaritatis, incorruptaeque fidei.<br>Ah nimis verum est, adversitate amicos probari.<br>LU. Sive fidem, sive familiaritatem ululas,<br>(480) Utrique renuncio, tui satur sum, satis verborum aggerasti.<br>HO. Hei misero mihi, at unam saltem<br>Petitiunculam &#244; amantissimi sodales sinite ut exorem.<br>Obambulate mecum, animoque succedite,<br>Et aeternum vale dicite ad ultimos<br>(485) Duntaxat portarum cardines, en obsecro.<br>HARUN. Per sanctum Osyrim, ne vestigium quidem aut latum pedem,<br>Dum tuos spiritus vitales motitasset artus,<br>Nulla unquam tam acerba fortuna obtigisset,<br>Quae me tui Homule faceret desertorem.<br>[<a href = "Facsimiles/IschyriusHomulus1536/source/IschyriusHomulus1536p22.htm" target = "new">fol. B3v</a>]<br>(490) Nunc te coeleste comitetur praesidium<br>Abeundum est mihi, te valere cupio.&#160; &#160; HOMU.<br>Quid tu Bellerophon meum suavium, meaque ludicra,<br>Vin te comitem praebere mihi? &#160; &#160; BEL. Quo?<br>Ad suburbana virginum comitia? ad vespertinas iuvencularum<br>(495) Excubias? placet, lubens veniam.&#160; &#160; HOM. Commonstrabo,<br>Tibi. mihi te iunge socium, ut soles, bellissimus assecla.<br>Versus occidentem gradiemur, ad speluncam ultimam, quid stas?<br>Via haec nota est, hoc iter est universae carnis.<br>BEL. Quid ibi agendum est? an belle curabimus<br>(500) Cuticulam? convivia & symbola sodalitia si etiam parabimus?<br>HO. Hecates coena nunquam deerit.&#160; &#160; BEL. Ibi etiam<br>Formosae veneres? Ho. Millia formosarum. &#160; &#160; BEL.<br>Sed age, effare etiam modo, si &#224; breviusculo tempore redibimus.<br>HO. Nunquam profecto &#160; &#160; BEL. Aegre & graviter hoc<br>(505) Verbum illabitur mihi, hic volo apud meos sodales laetos<br>Consumere dies. quemvis alium tibi nanciscare viatorem.<br>[<i>In Bellerophontem execratur homulus.</i>]<br>HO. Hic adolescentulus praecoci perditus lascivia omni se<br>Oblectamento &#224; primis anniculis dedidit, ob incuriam parentum.<br>Edoctus est plenos epotare calices, lautissime per omnes epulari dies.<br>(510) Peierare, audere quicquid alter, vel triplo aetate grandior.<br>BELE. Si contumeliose & prave loqui iuvat, ipse sat<br>Habes quod de te praedices, mihi tuo praeconio nihil opus est.&#160; &#160; HOMU.<br>[<i>cum summa animi desperatione.</i>]<br>Deum neque homines curare, obscoenis assuescere, nycticoraces agitare,<br>Nulli quod lubitum est abstinere. ah sero ille, ut ego, sapiet.<br>(515) Nulla infirmiora praesidia, qu&#224;m amicos esse.<br>Itane diffugitis? siccine ad unum omnes?<br>Nunquam magis solus fui, quam hodie infelix ego disperij.<br><a name = "Derde"><table border = 0 cellpadding = 12><tr><td width = 408 align = center><a href ="#Vierde"><img align=bottom alt=Continue border = 0 src=../Stijl/Goudstaf.gif width=379></a></td></tr></table>[<a href = "Facsimiles/IschyriusHomulus1536/source/IschyriusHomulus1536p23.htm" target = "new">fol. B4r</a>]<br><br><table border = 0 cellpadding = 1><tr><td width = 333 align = center><h4><font size = +1>ACTUS III.&#160; &#160; SCENA I.</font><br>HOMULUS, MEGARIUS, PAMPHILUS, TRABILIO, CONFRANEUS, LICAMBEUS, ABAGARDUS, CLATRIA, HELBIA, OLENDRIA, PHYLLIRIA,</h4></td></tr></table>[<i>Querimonia Homuli de sua infelicitate hominumque instabilitate.</i>]<br><font size = +3>O</font>Mnium qui terras incolunt, nemo<br>Me uno expertus est magis hominum fidem.<br>(520) Instabilitate longe pervincunt populare folium.<br>Quos ego intraneo amore copulatos aestimabam,<br>Execrandae infidelitatis sese detegunt fabricatores.<br>Mox ut nimbosa exoritur procellula,<br>Fugaciores euro effugitant vel tigride.<br>(525) Si mundo adhuc pollerem spectabilis,<br>Auri dives & rerum praepotens,<br>Tot me stiparent amici, quot fert polus astra:<br>Alluderent suaviter, inservirent studiosius.<br>At nunc lachrymantem nemo consolatur,<br>(530) Egeno vel adminiculatur Homulo.<br>Nequaquam amici sunt, sed mendicabula atque ventriculi.<br>O sententiam coelestibus depromptam bibliothecis:<br>Personatum hominem si cupis agnoscere, calamitosus fias.<br>Quem ista doceri nequeunt, talpa est caecior:<br>(535) Plumbeus est, insensatus est, truncus est iners,<br>Qui malo venturo non prospicit suo.<br>Qu&#242; miser ibo? quem reliquum deposcam adiutorem?<br>Scio, necessarios & unius sanguinis propagines,<br>Quos etiam invitos natura pertrahit ad succurrendum,<br>(540) Solicitabo, urgebo precibus, & quidem impensius.<br>Cognatos omnes, ut adessint hodie.<br>Nec segniter cessandum est mihi.<br>Novi quis me intr&#242; expectat graviter.<br>[<i>Alta voce nunc vocat amicos Homulus.</i>]<br>&#182; Amiculi consanguinei, quid rerum agitis?<br>[<a href = "Facsimiles/IschyriusHomulus1536/source/IschyriusHomulus1536p24.htm" target = "new">fol. B4v</a>]<br>(545) Ubinam locorum estis? adeste, quaeso.<br>MEGA. Adsumus Homule nepos, tuis negocijs<br>Atque desiderijs semper obsequentissimi, quid causae habes?<br>PAM. Homule, si me aut meis facultatibus<br>Opus est, utere: pelle pudorem inutilem tibi.<br>(550) Fare inter amicos liberrime tuos.<br>[<i>Habebit Megarius duos famulos stipatores.</i>]<br>MEG. Quid mali obtigit?<br>Hilariori esse fronte consueras. age palam<br>Mihi facito rem, uti est, enarra mihi<font color = "#5ccd09">*</font><br>Quod auro propulsari nequit, gladio forte poterit.<br>(555) Si quis iniuriatus est, hos duos tecum<br>Sume clientulos, atque illi iecur effodias.&#160; &#160; PAM.<br>Propinquos genere, oportet<br>Mutuo defensare & prodesse invicem.<br><br><hr><br><table border = 0 cellpadding = 1><tr><td width = 222 align = center><h4>Scena II.</h4></td></tr></table>HO. Benigni estis, habetur gratia.<br>(560) Venio ad vos, ut paucis dicam,<br>Gravi oppressus amaritudine.<br>Eminentissimus ille siderum conditor,<br>Legato denunciavit mihi, peregre ut proficiscar<br>Quamprimum porrectioribus spatijs,<br>(565) A quibus nec fas est referre gradum.<br>Insuper calculanda est huius deductio vitae,<br>Omnium difficillima, ante iudicis conspectum.<br>TRA. Calculanda? tibi ne? quo pacto?<br>HO. De villicatus regij gubernatione possessa,<br>(570) Et quibus indulta saluti tempora traduxerim actibus<br>Reliquisque mortalium accommodatis rebus, ut locatae sint.<br>Hac mecum ut pergas, obnixe supplico,<br>Meumque calculum, ubi iniquior erit, ad purum supputes.<br>TRA. Quid? ut tecum pergam?<br>CON. (575) Proh, ista ne sorbitio<br>Tibi decocta est Homule?<br>Profecto aliud mente concepi, aliunde invitatus sum.<br>[<a href = "Facsimiles/IschyriusHomulus1536/source/IschyriusHomulus1536p25.htm" target = "new">fol. B5r</a>]<br>TRA. Vertex mihi prurit ab ista cantilena.<br>Parcius deinceps promittendum censeo.<br>CON. (580) Pestilens & detestanda res est simulatio.<br>Idcirco ex animo dicam meam sententiam.<br>Semper ego fui exiguo corde, timor prostravit me<br>Nimis ego sum meticulosus<br>Sed si commodum videbitur, tecum dabo<br>(585) Ancillam comitem libenter, nam & ilia<br>Nuptiarum percupida est atque spectaculorum.<br>LIC. Itidem atque ego proloquor,<br>Nondum dimidio viae peracto, mihi spiritus fathisceret,<br>Ita sum & semper fui pavido pectore rebus gerendis.<br>HO. (590) Siccine destituitis miserum misere?<br>ABA. Homule, ne quid age praecipiti mente.<br>Res non parva est, voluta iterum atque iterum.<br>Nec itur ad puellaria tripudia<br>Utricularesque tibias, ut heri & nudiustertius.<br>HOM. (595) Missum facito ambages atque moras.<br>Ut animus est, ita quoque lingua canat.<br>LIC. Consultandi diem capio, ardua res est,<br>Quae pensiculari debet, nec stulta temeritate aggredi.<br>ABA. Recte quidem comperendinandum est.<br>(600) Nam & paranda sunt calceamenta & utres ciliarij,<br>Caeteraque longi itineris viatica.<br>HO. Isthaec verba sunt atque diverticula infidorum.<br>Qu&#224;m pulchre speravi inaniter.<br>Multa pollicitantur homines & magnifica.<br>(605) Ast ubi venit angustia, faciunt nihil.<br>LIC. Nepos, proficiscere bonis avibus<br>Et foelici sydere, non vacat mihi in praesentiarum<br>Absistere domo, meisque occupationibus<font color = "#5ccd09">*</font><br>Retentant me mea negotia.<br>(610) Nam libellus meus ratiocinarius<br>[<a href = "Facsimiles/IschyriusHomulus1536/source/IschyriusHomulus1536p26.htm" target = "new">fol. B5v</a>]<br>Intortus est & incultus & deformi charactere.<br>Itaque satius esse reor, ista domi digerere.<br><br><hr><br><table border = 0 cellpadding = 1><tr><td width = 222 align = center><h4>Scena III.</h4></td></tr></table>HO. Cognatos apprime nunc cognovi meos.<br>Nativi moriones, non sunt moriones.<br>(615) Verus ego stultus sum & morio,<br>Qui spem locavi apud homines meam.<br>O coelum, &#242; sydera, &#242; rector aetherei culminis,<br>[<i>Ad hunc Homuli clamorem mulieres exibunt.</i>]<br>Perij, amissa est salutis ancora.&#160; &#160; CLA.<br>Homule, quid rei est? quidnam<br>(620) Haec tam turbulenta vociferatio queritur?<br>Quamobrem mihi non indicasti,<br>Ut mater ego tibi sim, ut fui semper?<br>HO. Nec statio, nec sessio tuta est mihi hodie.&#160; &#160; CLA.<br>Stultescis plus satis.&#160; &#160; HO. Verax es&#160; &#160; CLAT.<br>(625) Si ad me detulisses primitus hanc tui pectoris vomicam,<br>Dicto citius emancipassem te.<br>Merito accidit tibi, quod dici solitum est,<br>Sua mora cuilibet nociva est homini.&#160; &#160; HOM.<br>Nimis sum ego miser & expes.<br>CLA. (630) Tace, desine ita proloqui.<br>Dum mihi vita comes erit, nullius egentem<br>Servabo. contuebor, si quis unquam impia invaserit manu.<br>[<i>Hic Clatria ostendet Homulo sibi adstantes proles.</i>]<br>Nepos, non tam chara sunt haec pignora mea,<br>Qu&#224;m tu, animo meo, deum invoco testem,<br>(635) Tecum vivam moriarque fidelis.<br>Pande quaeso, hunc tantum dolorem.&#160; &#160; HELB.<br>Nepos, ab ipsis incunabulis<br>Praecipuum erga te gessi amorem:<br>Nec possem non lachrymis manare,<br>(640) Si quippiam hodie contingeret mali tibi.<br>Nulla tam saeva oboriri poterit tempestas,<br>Quae nos disseparet aut divellat unanimes.<br>HOM. Lubens isthaec audio. CLAT.<br>[<a href = "Facsimiles/IschyriusHomulus1536/source/IschyriusHomulus1536p27.htm" target = "new">fol. B6r</a>]<br>Et quidem faciemus ex animo promptissime.<br>OLEN. (645) Cognita tibi sum Homule,<br>Nec opus est ut me ipsam iactitem.<br>Hoc enim (quia foemina sum) scio satis.<br>At si quis improbus tibi technas machinaretur,<br>Aut fraudem moliretur, virum<br>(650) Me aedepol sentiet atque leaenam.&#160; &#160; PHYLL.<br>Si dimidium animae desideres meae,<br>Ita me deus amet, donabo libenter.<br>Tanti te habeo (tantus amor in te meus est)<br>Et amicos omnes nostri generis & sanguinis.<br>HOM. (655) Deus optumus tibi reddat vicissitudinem.<br>CLATR. Semper ne celabis intra te edacissimam<br>Hanc pestem? obsecro ut edicas mihi.&#160; &#160; HOM.<br><br><hr><br><table border = 0 cellpadding = 1><tr><td width = 333 align = center><h4>Scena IIII.</h4></td></tr></table>Exhilarasti me paululum dicam.<br>Calculum humanorum operum &#224; Deo postulatus sum,<br>(660) Et hodie proficisci oportet, ut absolvam ocyus.<br>Huius rei improvidus vixi semper & negligens.<br>Qua in re rogatam te habeo, ut congrediaris mihi.<br>CLAT. Ubinam discutiendus erit hic calculus?&#160; &#160; HO.<br>Ante tribunal iudicis.&#160; &#160; CLAT. Eheu, tribunal?<br>(665) Vereor ne maritus succenseat, si uspiam<br>Absque illius nutu me contulerim.<br>Pergam ad investigandum illius animum.<br>Et siquidem ilico non remearo, poscentem scies retrusam.<br>Homule, bene vale, forti esto animo.<br>HOM. (670) Omnes uno ore loquuntur grandia,<br>Et omnes uno more faciunt nihil.<br>Sperabam muliebrem animum,<br>Ut clementiorem, inflectere. ah Homule,<br>[<i>Sibi Homulus loquitur.</i>]<br>Mortalium nulla labellis est adhibenda fides.<br>(675) Pollicentur verbo, quod vafro corde negant,<br>Mellituli veniunt sciscitantes omnes simul.<br>[<a href = "Facsimiles/IschyriusHomulus1536/source/IschyriusHomulus1536p28.htm" target = "new">fol. B6v</a>]<br>Nepos, si qua re opus est, suppeditabimus:<br>Si infortunium accidit, opibus nostris medebimur.<br>Et id genus mille mendaciorum<br>(680) Belle novimus, certe nihil est, certe ventus inanis est.<br>[<i>Gemebundus sibi loquitur Homulus.</i>]<br>&#182; Sed quid nunc tentabo spe melioris successus?<br>Nescio. paulisper intus mecum meditabor,<br>Si quid consilij queam reperire mihi.<br><a name = "Vierde"><table border = 0 cellpadding = 12><tr><td width = 408 align = center><a href ="#Vijfde"><img align=bottom alt=Continue border = 0 src=../Stijl/Goudstaf.gif width=379></a></td></tr></table><table border = 0 cellpadding = 1><tr><td width = 333 align = center><h4><font size = +1>ACTUS IIII.&#160; &#160; SCENA I.</font><br>HOMULUS, OPULENTIA.</h4></td></tr></table><font size = +3>N</font>On sum, ut arbitror, (secundet deus)<br>(685) Incassum congressus mecum. instruit sophos quidam,<br>Amans & amatum unum esse per amoris vim atque efficaciam.<br>Idcirco accedam ad fortunam meam thesaurariam,<br>Quam ego sedulo adamavi & impensissime.<br>Aderit spero mihi, dabitque amores reciprocos.<br>(690) Heus bona fortuna, quo recubas antro?<br>Quave ferrata arca reconderis? adesto.&#160; &#160; OPUL.<br>Hic sum compedita, obserata,<br>Muscosa, & tineis lacerata edacibus.<br>HO. Huc propera celeriter, atque sub aspectum<br>(695) Consiste meum, consultura mihi.&#160; &#160; OPUL.<br>Consilij expers sum ego boni.<br>Malesuada vocor. terrena incommoda<br>Si infestant, depellam protinus. HOM.<br>Est quo aliud animi discrucior.<br>(700) Ad me venit hodie deforme & inexorabile monstrum,<br>Perferens me summo iudice accersitum,<br>Ac vitae rationem daturum. hac mihi<br>Te sponde comitem, opera ut adiutes tua.<br>Pecuniae enim obediunt omnia,<br>[<a href = "Facsimiles/IschyriusHomulus1536/source/IschyriusHomulus1536p29.htm" target = "new">fol. B7r</a>]<br>(705) Atque iniquiora efficiunt rectissima.<br>OPUL. Nequaquam Homule parebo tibi.<br>Tui ipse expetis perditionem.<br>Plus mali qu&#224;m boni allatura sum tibi.<br>Multum quidem dispendij, impendij nihil.<br>(710) Simulque labefeci mentem & decoros corpore sensus.<br>Neminem hoc calle sectabor euntem.&#160; &#160; HOM.<br>Id sera mihi illachrymabitur poenitentia.<br>Attamen te solicito semper complexus amore fui.<br>OPU. Mucronem ipse cudis, quo te feriat<br>(715) Iudex meritissimum.<br>vs. 715 meritissimum. <i>er staat:</i> meritissimum<br>Immodice qui me colunt qu&#224;m par est,<br>Superi oderunt bonique homines.<br>Quod abundat necessitati, egenis dispartiendum est.<br><br><hr><br><table border = 0 cellpadding = 1><tr><td width = 333 align = center><h4>Scena III.</h4></td></tr></table>HOM. Non queo refragari,<br>(720) Meumque me remordet pectusculum.&#160; &#160; OPUL.<br>Quanti naufragantur meis irretiti voluptatibus,<br>Quot perditos enutriui puerulos,<br>Dum blandissima offero fercula sensibus,<br>Mollia strata, obscoenae fomenta libidinis?<br>(725) Plures strangulantur olenti crapula,<br>In orco cum divite sepeliendi epulone,<br>Stricto qu&#224;m cadunt ense totum per orbem.<br>[<i>Habebit opulentia aureum in manu scyphum vini plenum.</i>]<br>HOM. O caecas hominum mentes, &#242; inveterata malorum<br>Pectora, oculos fascinata misellos. quid volui mihi?&#160; &#160; OP.<br>(730) Facesse Homule, & thesauros teneris relinque nepotibus,<br>Quos ego itidem illectabo, & aureo<br>Cyatho potabo meo atque Babylonico, ut quondam proavos.<br>HOM. Execranda & funesta belua, tetro abdere averno.<br>Tu infelicitatis scelus es & caput meae.<br>OPUL.(735)  Cachinnum mihi moves ridicule.<br>Ubi vulnus acceperint, recte sapiunt stulti.<br>Gaudeo, ex voto acta sunt omnia meo.&#160; &#160; HOM.<br>[<a href = "Facsimiles/IschyriusHomulus1536/source/IschyriusHomulus1536p30.htm" target = "new">fol. B7v</a>]<br>Gaudes ne scelestissima contigisse cladem miseris?<br>Saevior es Alecto, tartareisque furijs.&#160; &#160; OPU.<br>(740) Nectare & melle sum dulcior.&#160; &#160; HOM.<br>Scilicet tu venefica mortem ingeris.<br>Pulchr&#232; me delusit huius nefandae fortunae opulentia,<br>Quam ego tantopere complexus in vita,<br>Nil verius, nil ditius arbitrabar,<br>(745) Nil tenacius mente volutabam noctes atque noctes.<br>Rem plenam insidiarum & nihili,<br>Tam solerter quaeritabam miser.<br>&#182; O rerum omnium dominator, miseresce tui servuli.<br>Quid? hic emoriar, an aliqu&#242; pergam<br>(750) Subsidij gratia, quaerendis suppetijs?<br>Labascunt vires, tremor occupat artus.<br>Ita metuo mortem illam sicariam.<br>Quae me manet intr&#242; miserum.<br>Adhuc semel duntaxat convocatis<br>(755) Sensibus, ingenio, memoria,<br>Caput inter utrasque collocabo palmas,<br>Si queam reminisci cuiuspiam auxiliatoris.<br><a name = "Vijfde"><table border = 0 cellpadding = 12><tr><td width = 408 align = center><a href ="#Einde"><img align=bottom alt=Continue border = 0 src=../Stijl/Goudstaf.gif width=379></a></td></tr></table><br><table border = 0 cellpadding = 1><tr><td width = 333 align = center><h4><font size = +1>ACTUS V.&#160; &#160; SCENA I.</font><br><br>HOMULUS, VIRTUS, COGNITIO, FOR-<br>TITUDO, CONFESSIO, PRUDENTIA, PULCHRITUDO, QUINISENSUS, CRAMBARABUS, LARVICOLA.</h4></td></tr></table><table border = 0 cellpadding = 1><tr><td align = center width = 334><i>Reclinabit sedens Homulus inter manus caput instar meditabundi cogitabundique paulisper in propatulo, ut videatur ab omnibus. Inde surget, hoc modo proloquens.</i></td></tr></table><font size = +3>A</font>ctum est. Terras percurri omnes,<br>Nemo est cui ego fidam,<br>(760) Dubia tamen & ancipiti spe<br>Occurrit mihi mea virtus.<br>[<a href = "Facsimiles/IschyriusHomulus1536/source/IschyriusHomulus1536p31.htm" target = "new">fol. B8r</a>]<br>Sed &#242; mea pravitas tantis est attenuata plagis,<br>Ut ne quidem pedem moveat inde,<br>Ubi semel constiterit aut resederit,<br>(765) Aut recubuerit tenerrima.<br>Non audebo compellare eam.<br>Volo, an ne? tentabo, licet rubicunda fronte<br>Cedat seu prospere, seu perperam.<br>Mea virtus, ubi es? ut vales?<br>[<i>sedebit moerens virtus.</i>]<br>VIR. (770) Hoc ego recubo viribus destituta cubili,<br>Invalida, languida, membris distorta,<br>Et incompos meorum artuum.<br>Hoc pacto tuis afflicta sum erroribus,<br>Improbis moribus atque tua impietate.<br>(775) Quid me obtundis aegram altis clamoribus?<br>[<i>Complodet manus supplicans Homulus</i>]<br>HO. Mille cruces, mille patior discrimina.<br>Virgo chara, mihi succurre petenti:<br>Opem, consiliumque ministra.<br>VIR. Non equidem ignoro divini numinis iram<br>(780) Accensam tibi, ob noxas & turpis luenda piacula vitae,<br>Simulque faciundae rationis adesse tempora.<br>HO. Haec moles est animo gravissima meo:<br>Tibi supplico charissima virtus, pavido comes adsis.<br>[<i>stabit nutabunda Virtus.</i>]<br>VIR. Etiam si totius orbis thesauros<br>(785) Adipiscar, ne unum possem stabilire pedem.<br>HO. O casta virguncula, tant&#225;ne est aegritudo?<br>[<i>Ostendit veteres & fuliginosas literas.</i>]<br>VIR. Sic me tuo demerito, tua vanitate confecisti.<br>Si enim recta monenti obsecundasses,<br>Calculus tuus meliori nunc staret loco.<br>(790) Aspice, ut papyrus tua hic iacet pulverulenta<br>Fuligine, situque obsoleta vetusto.&#160; &#160; HO.<br>[<i>Volvit revolvitque literas instar querentis</i>]<br>O siderum rector, &#242; rex divumque hominumque,<br>Clementer indulge, quaeso, mihi.<br>Nulla hic litera reperiri potest legibilis.<br>[<a href = "Facsimiles/IschyriusHomulus1536/source/IschyriusHomulus1536p32.htm" target = "new">fol. B8v</a>]<br>(795) Haeccine sunt mea scripta?&#160; &#160; VIR.<br>Plane tua sunt Homule,<br>Ex me tua scripta cognosce.<br>[<i>Manu retinet volentem abire virtutem.</i>]<br>HO. Colendissima virtus, unica miserorum spes,<br>Ne me hodie desolatum deseras:<br>(800) Quoniam sodales, cognati, amici omnes,<br>Atque egentissima opulentia mea, abierunt infideles.<br>Deprecor, assiste calculanti mihi,<br>Ne me nervo inijciat iudex hodie.<br>[<i>Languida loquitur virtus.</i>]<br>VIR. Plus satis urges me Homule.<br>(805) Libens me tuae praestarem necessitati,<br>Si quo modo possem virium uti beneficio.<br>HOM. Est ne consilium tibi, quo me consoleris?<br>VIR. Hoc ipsum mente pertractare coepi,<br>Licet nusquam queam proficisci.<br>(810) Soror mihi est, cui vocabulum Cognitio.<br>Tecum ilia commeabit, solicitabitque<br>Ut indemnis negocium absolvas tuum.<br>[<i>Non rogata accedit cognitio.</i>]<br>COG. Comes fidelis ero tibi<br>Homule, recto te tramite ducam.&#160; &#160; HO.<br>(815) Dies exoritur aperto candida coelo,<br>Phoebus stillare radios occipit suos,<br>Nuncque recalescit gelido mihi corpore sanguis.<br>Debitor sum ego gratiarum superis,<br>Atque officiosae adiutrici meae.&#160; &#160; VIR.<br>(820) Animadverte parumper quid eloquar tibi,<br>Ubi illa te doloris immunem adduxerit regi<br>Calculaturum, pleno revalescam robore:<br>Veniamque tibi adminiculo tuae<br>Contuendae partis sagaciter, nunc subtrahendo,<br>(825) Nunc addendo, pro tua Homule utilitate quaerenda.<br>HO. Nunquam tantis gratijs par referre quibo.<br>Supra qu&#224;m dici potest, gaudio recreatus sum.<br>[<a href = "Facsimiles/IschyriusHomulus1536/source/IschyriusHomulus1536p33.htm" target = "new">fol. C1r</a>]<br>Tam mirificis verbulis, melle suavioribus,<br>Quibus polus nil continet desideratius,<br>(830) Nec terra complexu amabilius.<br>COG. Absque mora properemus ambo<br>Ad pulchrae confessionis aediculam.<br>Illa in morem rivuli velociter labentis,<br>Illa te reddet puriorem defecatum scelere.<br>HO. (835) Ex animo perplacet, pariter gradiamur obsecro.<br>Quam habitat domum? quae tecta vicina colit?<br>COG. Amoena tecta salutis, decorosque<br>Inhabitat felicitatis lares, haec, ut arbitror,<br>Degit secure, victitat hilariter.&#160; &#160; HO.<br>(840) Deus bene vortat, nostrisque votis faveat benignus,<br>Ut opportunitatem gratam nanciscamur,<br>Illaque nos laetioribus remittat animis.<br>COG. Haec est praeclara professio, intactaque nympha.<br>Genibus procumbe illius ante pedes.<br>(845) Nanque deo superisque simul gratissima virgo est.<br><br><hr><br><table border = 0 cellpadding = 1><tr><td width = 333 align = center><h4>SCENA II.</h4></td></tr></table>HO. O lilium hyberna nive candidius,<br>Perqu&#224;m suavissimos spirans odores.<br>O floscule viridanti vere vernantior,<br>Omni decore venustior, oblectantior,<br>(850) Supplex geniculor ante tuos virguncula vultus.<br>Miseresce, precor, dignare meas diluere sordes,<br>Contractosque expiare pectore nevos.<br>Adsum cognitione pia comite, mente saucius,<br>Et graves patiens luctusque molestos.<br>(855) Nam morte nuncia, magnum coeli ad imperatorem citatus sum,<br>Et mortalis vitae rationem postulatus.<br>Quapropter arnica professio, sospitatis reginula,<br>Schedulas calculatorias reparato meas,<br>Quoniam virtus emarcuit ob adversam valetudinem.<br>CON. (860) Homule, non latet adventus me causa tui.<br>[<a href = "Facsimiles/IschyriusHomulus1536/source/IschyriusHomulus1536p34.htm" target = "new">fol. C1v</a>]<br>Quandoquidem respicio Cognitionem congressam tibi sororem meam,<br>Spem foveto bonam, solabor,<br>Et iniquo pondere presso subveniam tibi.<br>Daboque simul munuscula regi non invisa deo,<br>(865) Quibus dolor gaudet, odiumque malorum,<br>Quibus noxia corpora scelerum ministra<br>Piabis, afficiesque flagellis salubriter.<br>[<i>Tradit confessio Homulo crucem in manum.</i>]<br>&#182; Accipe chare mihi, sanandi vulneris apta<br>Haec emplastra tibi & duros pro sorde labores.<br>(870) In mentemque tibi veniat crux, effusique cruoris<br>Imber, & haec mors salvatoris lesu.<br>&#182; Sed tu &#246; Cognitio, ne abesto viro, vt melioribus<br>Haereat monitis, & ab aspero ne resiliat<br>Salutis tramite, haec cura gnauiter.<br>(875) Illius hoc modo reuirescet virtus robusta repente.<br>Homule, cave diffidas unquam, sed cogita facitoque religiose,<br>Quoniam breviori migrabis spatio, terrasque relinques<font color = "#5ccd09">*</font><br>vs. 877 relinques <i>er staat:</i> relinques.<br>Deum crebrius offensum efflagita veniam,<br>Nec plagas desine revelare tuas.<br>(880) Soror Cognitio quando mederi occeperit tibi,<br>Abfore tibi fas non erit unquam.<br>COG. Libens faciam, praesentem praesens<br>Hortabor, ut equos auriga suos.<br>HO. Fortunet deus, exordium faciam<br>(885) Poenitentiae, expurgandique criminis.<br>Nec metus absterret acris flagelli,<br>Cum mea viscera torret coelesti lampade fervor.<br>COG. Age, multa levant promissa timorem Dona dei, & fidutiam praestet bonam<br>(890) Pietas eximia, & indulgentia Christi.<br>Nam humana subiuit ergastula,<br>Factusque terrigenarum germanus, irritamenta satanis.<br>Saepe tulit egregius pugil in nostram salutem,<br>[<a href = "Facsimiles/IschyriusHomulus1536/source/IschyriusHomulus1536p35.htm" target = "new">fol. C2r</a>]<br>Itaque naturae fragilis expertus lubricitatem,<br>(895) Ad miserationem pronus & clemens.<br><!-- ===Tamen si fautrix adsit benigna tuae causae, Non eris aspernabilis, Mariam compellare memento. Haec tanti est amoris atque pulchritudinis, Vt suum apud filium frustrari nequeat. petito.Alloquitur Confessio Cognitionen!.Hie aseendat Maria in thronum assessura filio ad sinistram.(900) Matri alumnus fit morigerus vnicae,Quando blanda conspicit hubera atque oscula. Pater filio crudelia perferenti vulnera, Quibus exemit morte mortales, nihil abnegat. His propugnatoribus protecti,005 Felici potimur beatitudineIgitur ill&#246; conuerte manus, simul ora, & Pectora tunde, sideream expetiturus opem.homvlvsSalue decus cceli, salue regina tonantis,Quam qui quaerit inops, nunquam repulsus abibit:oio In me flecte tuos Candida virgo oculos.0 miseresce, precor, miseri bene fausta clientis, Atque fathiscentes artus & corda pauore, Sustenta pietate tua, ne linquar perditus atris Daemonibus, circumuallantibus vndique pressum015 0 veneranda mihi, cui Dauid ludere plectro, Area dei, miraque extollere laude solebat, Irrorato meam supero de flumine mentem. Emica, emitte tui fulgoris iubar radiosque, Dum lachrymisimploro tuum numen moestus egensque,(920) Omnibus, ah dolor, desertus socijs & amicis.0 virgo, dulcem exora natum, mihi vt fiat propitius, Placabilis, & super delicto praestabilis, Ne me sinat aeternis interire supplicijs.SCENA III.maria. ad FIL1VM.0 fili, mea est conditio, mortalibus adminiculari:(925) Meum est munus, naufragos portu donare,Vndisonum & pelagus sidere illustrare flammeo. 0 nate, mea vota poscentibus, facilem Praebe benignus aurem. Prosit matrem interpellasse, miseris.Hie procumbat homulusante Mariam supplex, quae sede-bit iuxta Christum filium ad sinistram in thronoqui eortinis vndique claudi possit & aperiri-(930) Neminem mei nominis recolentem Fas sit mala nece raptari.Deprome, obsecro, inexhaustae pietatis mellifluos fontes. Effunde inaestimabiles diuitiarum fontes, Atque aeui indefecti largire congiarium. 935 Gratum & acceptum mihi praestabis beneflcium.DEVS    AD MATREM.Mea genitrix, dulce stabulum, dulce conclinatorium, Me nihil vnquam frustra rogaueris. Exaudiam quoscumque voles, & amanter quidem. Omnesque tuum qui nomen honorant, 940 Excipiam placide, mecumque iubeboAethereis accumbere mensis, semper & ambrosia Et nectare vesci diuorum epulis.COGN1TIO.Homule, quid his possit oraculis Vel optari dulcius, velcharius?945 Satis fidutiarum relictum est nobis hodie. In portu nauigamus, nihil itaque Immorantes, nos pcenitentiae accingamus. Hoc vnum caue, ne te frangat dolor, Sanguineaeque vibices & cruenta verbera.(950) Efflciam tua regi negocia clara.HOMVLVS.0 vita viuentium, &#246; panis beatorumIndeficiens, angelorum pabulum mellitissimum,Mortalium viaticum, trames deuiantiumRectissimus & inoffensus gradientibus: 955 Qui &#228; paternis regalibus sedibus,Virgineo illapsus es thalamo,Vt Homuli medereris vulneribus, [ciija]   Primis contractis parentibus.Quid tantis referam dignum benefactis, 960 Misellus ego & exiguus homuncio ?Hie clauditur thronus dei, & Homulus vertit se ad Cognitionen!.Aperiaturrursus thrones, et proeidens in genua Homulus & humeros nudos flagellans, oret ad deum.V, 3,961-991. ACTVS V0 deitas thesauraria deliciarum, 0 augustissima gratiarum plenitudo, Omnium spes & solamen vnicum, Cuius splendore polus terraque coruscat:965 Has querulas voces pijs auribusExcipe, porrectasque in excelsa preces Ne despice pater, arcanorum cognitor. Terge meas, 5 clementissime labes, Scribe volumina vitae meo nomine,970 Auge meos titulos, vt tecum.post fata quiescam. II Cognitio, has mihi porrige purgatrices virgulas, Vt banc pulpam castigem acriter, Quae me toties in obscoena pellexit vitia, Reddam huic voluptatum amatrici vicissitudinem,975 Quae me prope perdidit, ego illam perdam.COGNITIO.Lenta dei vindicta, moras spatiumque Ministret tibi expiandi criminis, Intrepidum & fořtem adhibe virum. Si te pcenitet delicti, satis res prosperabitur. oso Totum te supernae dedas protectioni, Qua nemo se impostum cognouit vnquam.HOMVLVS.Bonae confldentiae nihil anteponam. Pater aeterne, adesto mihi, &#246; numen ab aeterno Numine ignosce mihi nox&#225;m meam. 985 O vtriusque compar spiritus, gratiam praesta tuam. O trias ineffabilis, tuis auspicijs Exordior salutis opus meae salutiferum. H Accipe, perniciosa caro, plagas meritissimas, Superba pulchritudo, dignas accipe grates. 990 Pene in omnem recidi labem, [ciijb]  Ob tuam fallacem formositatem41Exuit Homulus ves-tes & capit virgas a cognitione quibus nudos flagel-let humeros.Orat Homulus ad sanctam trinitatem, gratiam agens de percepta poeniteu-tia.Hie se fla-gellat Homulus.42 _ HOMVLI V, 3,992-1021.Referam par tuae vanitati. Verbere expiabo grauissimo, Quod molliter persuasisti pessuma. 995 [| 0 fratres, sic abolenda sunt comraissa vitia, Antequam via pergatur ineuitabilis laeti, Quae indicta est mihi hodievirtvs.Laus deo & superis omnibus,Conualesco, redit mihi vitae incolumitas. looo Gressum nunc solidiorem statuo.Nam per Homulum salus redit optabilis.Quare illius contubernio me sociam daboIllius praesentiam nunquam abesse patiar.Comes ero illi fidelissima resipiscenti, 1005 Felicitatem suam nunciabo illi,Valetudinem gratulabor illi meam.Pergam ad eum quamprimum.gognitio.Homule, gaude & laetare impensius Facessat luctus, aduentat tuum solatium lOio Tuum vnicum adest desiderium.Noua gaudia afferuntur tibi inopinanti.homvlvs.Quis est qui gradum hue accelerat, Gaudij portilor mei ?c0gn1ti0.Homule, tua virtus, quae paulo ante 1015 Aegro thoro decumbebat, iam adest Agilis, & pisce integrior gelido.Languorem abiecit, quasi qui sarcin&#225;m praecipitat humi.homvlvs.Ingens gaudium in lachrymas prorumpit. Vocem intercludit mentis tripudium. 1020 Nunc insistam robustior infiigendis plagis. Dolorem aduentu illius nihili pendam.V,3,1022-1048.actvs v43Iterum fla-gellat lo-quens. Surgit Homulus & loquitur astanti turbae. Surgit virtus.virtvs.Homule, peregrinantium amantissime,Magnus es* athleta, qui tantum bellicosus [ciiija] Consequutus es victoriae palmam. 1025 Pro foribus residet tibi perennis gloriaeImmortale decus & aureum.Mox ccelestis patriae lies incola & municeps,Tu me etiam fecisti tuis sospitem bonis coeptis.Ideoque tuo comitatui non auellar vnquam 1030 Quicquid etiam acciderit tibi,Nihil metuas, tuae deus placabitur offensae.Pristinae indulgebit conuersationi.Tantum, te facias tuae culpae osorem.homvlvsSalue mea spes vnica. 1035 Lachrymas continere nequeo, sic tua praesentia gauisus |JJ™sit sum.Nullius vnquam tarn dulei amore hominis Delectatus sum, quam nunc tuo mea virtus.cognitio.Plagis abstine, flagellum cohibe. Clementissimus deus est. ne diffide, 1040 Mitem respexit animum, &promptam in vulnera mentem. Hanc indue penulam, in tuam salutem Viriumque reparationem, vestem lachrymis amicam. Indue minime exanimatus.Nobis quidemvtilius nihil, deo nihil potest esse acceptius.homvlvs.1045 Quo vocabulo censetur haec tunica?cognitio.Grato nomine dicitur pcenitentium candor, Purpura electior Tyrijsque coloribus, Qui angelos delectat, ccelituumque cateruas.Virtuti manum.Dat Ho-rnulo eili-cium in-duendum.44HOMVLIV, 3,1049-1072.VIRTVS.Ne respue hanc vestem, 1050 Quia soror raea Cognitio donauit te hoc munereHOMVLVS.Acceptabo libenter poenitentiae vestem decoram, Quae tantae est apud superos dignitatis, Quae tantopere iudici placet meo. Nec iam iter agemus pauidi auspicandum. 1055 Chara virtus, calculus noster estne integer Atque ordine bono, anne?VIRTVS[ciiijb] Aequus est & planus vndique.HOMVLVSLaus superis, totus gaudeo, reuixi denuo, Nunquam excidet menti meae tanta beneuolentia. 1060 Iam animi quietus sum & placidus. compiecti-Vos obsecro amiculas, absque me ut pedem nusquam teravir-o      ,. tutem &conreratis. coguitio-nem.COGNITIONequaquam Homule &#228; te vel latum digitum Vt axis rotam, ita te comitabimur.VIRTVS.Numerum augeri oportet nostrum. 1065 Tres tecum adhibe itineris socias eximij roboris.HOMVLVS.Quae nam istae erunt itineris duces ?VIRTVS.Prudentia, Fortitude & tertiaQuae abesse neutiquam potest, tua Pulchritudo,Magnae in rebus arduis adiuf rices.COGNITIO1070 Insuper vt associes necesse est & perutile Quinque moderatrices capitis sensus, Quibus tanquam consiliarijs vtaris amicis.V,3,1073-4,1095.ACTVS V45HOMVLVS.Quo pacto praesentes vt adsint, efficere potero ?COGNITIO.Vocabis omnes altiori vocula. 1075 Ilico vt insonueris, absque mora aderunt.HOMVLVS.Adesto omnes quotquot estisFormosae  nymphae   &  amiculae,   quae Homulum adamatis.Adeste, obsecro, in diem eius 6 Prudentia, Fortiludo, Pulchritudo & Quinisensus.SCENA IIII.PRVDENTIA,  FORTITVDO, PVLCHRITVDO, QVINISENSVS. FORTITVDO.1080 Coram, quas quaeris, adsumus omnes In tuum Homule obsequium spontaneae. Quid nostra efflci exoptas opera ? Quid actitari placet nostris viribus ?VIRTVS.Vt cum eo proficiscamini comites, 1085 Nisi grauiora vos detinent negocia peregre,Vt illaesus per tot immensa spatia, quae metuenda sunt, Ad destinatam perueniat metam, Leva]   Vestris & praesentia & seruatus meritis. Dicite, si huic comitari est animus.PVLCHRITVDO.1090 Ad vnum omnes commeabimus illi,Consultantes atque ab omni iniuria custoditum per-ferentes.Quocunque eum tulerit animi voluntas suiPRVDENTIA.Nihil optatius euenire potuit. Iamdudum peregrinatio animum pulsauit meum, 1095 Vt vspiam me incolumitatis gratia conferrem.Acutiori voce in-clamabit Homulus & mox prodibunt quatuor nimphae.46HOMVLlV, 4,1096-1123.V, 4,1124-1153.ACTVS V47HOMVLVŠ.O rerum omnium maxime plastes, Aequum est me tibi componere laudes. Quia tuo favore factum scio, quod omnes Istae amiculae meo se dedicant consortio iioo Honorata Prudentia, grata Pulchritudo, Admiranda For&#252;tudo, & arnica Quinisensus, Atque etiam intemerata Virtus & Candida Cognitio. Sat habeo sodalium, plures non efflagito. Laus superis omnibus & bonis fautoribus.FORTITVDO.nos Tecum audax ad omnia pergam,Quae pedibus fas est penetrare vel equo.In galeatas aereasque cohortesPrima ferar truci turbida vultu,Sude succincta trabali, nullo perterrita casu.mo Nil duce me pauitandum. mille daboStrages, vt olim Samson hoc robore querci.QVINISENSVS.Seu oriens, seu vocauerit occidens, Tecum ero: vel vt simul dicam omnia, Totius telluris spatiosissimus circulus, 1115 Nunquam (s&#243;lem lunamque iuro) &#225; te digrediar.PVLCHRITVDO.Homule, non linquam te, si etiamFato me tecum depasci oporteat hodie.Mihi eueniat, quicquid inferi superique decreuerint.Faciam, ita me Venus adiuuet.PRVDENTIA.1120 Vt ego iubebo, ita facito. [cvb]   Mature gradiundum est tibi atque circunspecto vestigio. Nos tibi consultabimus in omni rerum euentu, Solicitantes quicquid tuae voluntatis esse poterit.HOMVLVS.Isti sunt amici quibus fucus nullus est, 1125 Minime personati, candidi, synceri absque stibioQuos pater astrorum meritos remuneret abunde.Nunc igitur omnes intenti praebete aurem mihi.Suadet animus, vt testamentům condam meumVobis testibus, vobis praesentibus. 1130 Rerum dimidium mearum dispartior infelicitati mendi-cantium,Reliquum iure haereditario cedat nepotibus, Haec Stygio Plutoni vt displiceant, effeci, Meque ab illius vt expediam vngulis.COGNITIO.Animaduorte Homule, quid deinde actitandum censeo.1135 Magni tonantis sacrum adi ministrům. Illumque obnixe deprecaberis, vt te Pane illo subcineritio muniat inexhausto viatico, Qui te indefessum reddat itineri, Simulque expete sanctae vnctionis charisma.1140 Nos hic tuum praestolabimur reditum, Nec locum, nec animum abs te mutabimus.QVINISENSVSAgedum cum primis istud exequere, Verum vt decet Christicolam, ccelique cultorem. Neque enim vsquam gentium degit tam praepotens & inelyto1145 Stemmate ductus princeps, non maxirnus Caesar, Non phalerati reguli, magnanimique duces, Qui tantae dignitatis sortiuntur munia, Vt vnus vel infimus Christi sacrificulus. Illius manu nostra salus sita est.1150 Habetque nostrae salutis aurea pharmaca, Ab ipsa aeterna sophia docte temperata, Septena scilicet sacratissima munuscula, Quae seculo migraturis relligio consueuit exhibere.IIi48homvliv,4,1154-1184.[cvja]homvlvs.Sacram eucharistiam esitare atque praelibare nos Amanter cupio. Supplex adibo sacerdotemEt mansueto pectore arcanumque illi recludam meum.qvinisensvs.Saluberrimum concepisti facinusFaxit optimus deus, salubriter vt compleas.Veteres abit ille euomere mente satanas1160 Illius aspiret superum dementia coeptis. Siquidem nihil alit terra dignius sacerdotibus Isti nobis sunt sacrae pagellae interpretes, Rerum diuinarum prudentes & sermonis mystici, Qui vetant atque propellunt strictius1165 A noxijs erroribus leuem & vagum populum. Colligunt enodantque, vt fas suadet & ratio, Mortalium nexus & vincula tartarea. 0 regale genus & sacer conuentus presbyterorum, Supernis quibus vel angelis nec data grandior,uro Vel est potestas nobilior.Verbigenam coelo paucis deducunt verbulis, Et manibus contingunt sanctum & ineffabile pignus Haec dedit aeternus rerum moderator & autor Dona suis: abiensque suis praefecit sede locoque.cognitio.ins Fateor, nihil esset his eximiusAtque honoratius ministris,Si religiose uitam agerent & emendatius.Atqui ille redemptor orbis maximusDum trabe penderet ab alta, 1180 Nobis de effosso pectore septena donauit,Nequaquam auro vendidit gratiarum fluenta.At nunc licitantur, veneuntque, mercantur,Numerantque aureorum millibus, non secusQuam in nundinis oues atque bouesHoc dieto abit Ho-mulus ad sacerdotem confes-surus reatus, & aperitnr locus cor-tinis clau-sus vbi se-debatpce-nitentia-rius, qui dieta confes-sione, tradet ho-mulo En-charistiae speciem.v, 4,1185-5,1204. actvs v 491185 Execrandus hic mos increbuit vndique. Roma caput mundi scelerisque, [cvjb]   Hoccine dicis regale genus? scilicet regis inferi.Deniquemandauit deus, quos supra coelituum honorarat agmina,Coelibem quoque in terris ducere vitam virgineamque. 1190 Respice compita, quibus scateant sacerdotum liberi, Temploque vt cursitent pusioli, docti vocitare parentemheri nomine. Onefas impurissimum & inexpiabile scelus.qvinisensvs.Meliora opinabimur & optima quaeque, Rem tanti incestus auertat deus. nos Nos illos vt animarum antistites reuereamur,Magisque verba quam opera, sermones quam exemplaamplexemur. Missum isthoc faciamus, nostra nihil refert.cognitio.Candida cognitio nil nisi vera canit,Verum tibi obtemperabo libens, nec verbum amplius addam. SC&#201;NA V.querimonia daemonum de amisso homulo.larvicola & crambarabvs daemones.larvicola.1200 Crambarabe, vnde te hue appulisti ?crambarabvs.Ex nostri reuerendi principis curia.larvicola. Quid noui adfers? vt valet ipse princeps?crambarabvs.Belle quidem ex sententia.larvicola.Sed vt noster se gerit Homulus ?50HOMVLIV, 5,1205-1228.crambarabvs.1205 Recte, vt arbitror, nam heri totus erat nostri arbitrij.larvicola.Per magnum Plutonem, auersus est nobis, Rebellat imperio nostro, muliercularum praestigia ilium euerterunt.CRAMBARABVS.Nequaquam, falleris. Nimis eratnostrae sectae obsequens, Ac Galilaei crucifixi negligentissimus. i2io Tarn exiguo spatio totum hominem immutari, Nulla industria fieri potest. Nec Mercurius quidemanimi rhetorum princeps, [cvija]  Id efflcere posset linguacissimus.LARVICOLA.Per Iouem, prospiciundum est nobis, ne tanta damna patiamur,1215 Ne tam chari amici iacturam faciamus.CRAMBARABVS.Vbi nunc est ille ?LARVICOLA.Certum non habeo.Nam paulo ante hoc eodem loco sua infortunia audiuiqueritantem. Erantque cum illo duae Christicolae virgines, i22oQuarum commercia fugiens, paulisper abij. At nunc nec illas nec Homulum reperio. Nobis non est dormitandum, nec dandus desidiae locus. Rem malam suspicorab illis machinari fceminis. Insidias molitur nobis hie sexus incredulusCRAMBARABVS.1825 Larvicola, aurem admoue parieti, Si vspiam audiatur Homulus.LARVICOLA.Strepitum audiui, atque etiam hominis vocem. Tu itidem ausculta propius. si queas internoscere.V,5,1229-1252.ACTUS V51CRAMBARABVS.Pro Iuppiter, Homulus noster est.LARVICOLA.1230 Quid gemit? quid lachrymatur?Quo cum verba facit? quis sermo volat?CRAMBARABVS.Animaduortere nequeo, ita crebra suspiria interrum-punt verba mihi.LARVICOLA.Grambarabe, infringe fores, Cardines postesque deijeito.CRAMBARABVS.1235 Territat me haec superscriptio.Deuito huius odiosae fceminae aspectus turpissimos. Tantisper hie ego me stabiliam, Donee sciam quae sit fabula.LARVICOLA.Grande saxum in aethera tollam, 1240 Atque diuellam totam hanc fabricam.CRAMBARABVS.O Stygia numina, deflet (vt mihi videor) Nostrae conuersationis commilitium, actaeque vitae ilium poenitentia ducit.LARVICOLA.[cvijb] O mulieris ingenium fallacissimum. Non abs re esse sciebam, quum ilium 1245 Cum ilia contuerer sermocinantem. Sed experire rem melius, mihi adhuc Persuaderi non potest, vt tantae sodalitatis & fldei homo Tarn repente se in aliud praecipitarit. Saepe enim numero admonitum ilium habui, 1250 Vt nunquam se friuolis Christianorum legibus Sineret irretiri: eratque tantae constantiae, Vt ilium dementari non posse, tu quoque attestatus esses.52HOMVLIV, 5,1253-1275.CRAMBARABVS.O erebi maxime rector, disrupit foedus. Nimium ego nunc intellexi. Audiui enim, 1255 « Conflteor », Christianorum deliram vocem.coiimcian-tur mutuo cacodae-mores ob amissumLARVICOLA.Audistin ?dij deaeque omnes ilium perdant, eradicent. B Tua Crambarabe socordia actum est, Vt nos iste desereret perfidus transfuga. Quare vel latum pedem ab eius latere discessisti ? 1260 Ego te apud Plutonem insimulabo ignauiae atque infi-delitatis.CRAMBARABVS.0 magne pater Vulcane, tuo iliumDiuino inflamma incendio, vt denuo resipiscat.LARVICOLA.Ego te Vulcani incendio faciam inflammariCaput sceleratissimum. Tu tanti dispendij causa es.CRAMBARABVS.1265 Sile Laruicola, atque comprime garrula labra. Facinus audax tentabo hodie. Tace. Caput ingeram in thalamum, vt sciam rem vti est. Per sanctum Iouis verticem, coelesti vescitur manna. Actum est. Ule religioui nostrae renunciauit.LARVICOLA1270 Cerebrum illi putrescat in dementiam. Astraeam superos perhibent habitare lares. Vbi illius nunc est aequitas, obsecro ? Siccine agitur, coelicolarum pater ?CRAMBARABVS.Iamdudum discordes cognoui diuos.LARVICOLA.1275 Verum ne ?CRAMBARABVS.Vero nihil est verius.CRAMBARABVS.Conticesce scelus, tu itidem quoque dimensus es.LARVICOLA.Absque controuersia, breui coelum teres 1280 Ad nostrum voluetur imp&#233;rium.Omne regnum in sediuisum, desolabitur.Inter se digladiantur coelites superni, .  Aguntque fauores & partes vnus & alter.Nam Iustitia hunc nostrum Homulum 1285 Extra rationis limitem vendicauit sibi.Quis vnquam &#225; tenero aeuo sub nostris ita mililauit signis?Fideliter & nostris legibus instructus est.A nobis debuit hie coronari seruulusQuis nuper in Cruce pessimum latronem, 1290 Infernis dignum supplieijs, ab omni immeritum absoluit crimine ?CRAMBARABVS.Quis? Galilaeus ille Christianorum deus.LARVICOLAViden vt fauor atque violentia Agitat raptatque incolas cceli?CRAMBARABVS.Belle video.Sed quid apud principem comminiscemur causae, 1295 Pro tantae nunquam formidata amissione praedae? Vapulabimus ambo.LARVICOLA.Ambo, inquis?CRAMBARABVS.Plane ambo.54HOMVLIV, 5,1297-6,1321.LARVICOLA.Tu illius perditionis origo es Verbero, in te haecdamna rependam.CRAMBARABVS.Ego verbero sum.SC&#201;NA VI.VIRTVS.1300 Adueniat Homulus. Rem peregit suam. Hue omneš conferte gradum virgines, Quotquot estis promissi officij obnoxiae. Tempus in ipsam labitur horam itineris. Accingite vos, atque instanti praeuidete necessitati.HOMVLVS.1305 Aeterne pater, quam nunc sum quietus animi! [cviijb] Quam sum procellis turbinum defunctus ?Totus in lachrymas liquor, tener vt infantulus. Ita dulci gaudio sum vndique exhilaratus. Coelesti pabulo mens est exaturata mea. 1310 Gratias illi habeo, quae hoc suo mihi suasitconsilio. Simulque charissimae amiculae maxime laetor Quod omneš vos praesentes adesse video, fidei obseruan-tissimas.Omnes hanc manibus contingite Crucem, Et sequaci properate pede, primus ibo 1315 Quo me ducit suprema necessitas.Magnus siderum rector, mei fiat itineris comes.FORTITUDO.Vt ped&#233;m pes comitatur, atque vt haec dextera adest mihi,Ita tibi praesens ero, dum tui voti compos fias, Donee te reuocet aura sequunda domum. 1320 Nil erit in me perfidiae, nilque struam fallaciae. Accipe, fidem do, adero tibi semper.Est nouascena, nam caco-daemones mutuo se verberibus caedentes hinc abeunt.Etsuecedit Virtus & Homuluscum reliquis virginibus, vnd&#233; Virtus rem orditur dicens. Habebit Homulus crucem in manibus.Nulla occasio, nullum tempus, Nulla tarn saeua tempestas, nullus rerum euentus Me tui faciet vnquam desertricem. prUdentia 1325 Accidat etiam quicquid ater auernus excitat malorum, HomninmperPluraagam dictis, strenua tecum, dextram,     .    ..    ,        i.    . ampleeta-Et complexis ibo lacertis in omnes casus. tur. Non monstra, non laruata prodigia Me tuo diuellent amico lateri.C0GNITI0.1330 Ah quam importuna & iniucundaEt inamabilis est istaHomuli peregrinatio,Quae nunc ilium vrget, nec differri pacto potest aliquo. ,Ille properat, quo eius proauus deuenit.Huius viae timor omnes habet maximus.FORT1TVDO.1335 Quid si inculta desertaSeu montium ardua occurrant ?Ne manum vortero, ne pedem mouero.Homule, aspice vt valido sum corpore, [Dja]   Vt neruis vndique crassis, & corpulentis brachijs. 1340 Omnes vos ambulando necabo.Nihil minus metuo quam viarum jinaccessam difficultatem.HOMVLVS.Ah vndique emanat mihi sudor artubus, Membra ingrauescunt, fathiscit corporeum robur, Et quasi me pedes non ferunt mei.<br>(1345) Charae sodales, iam terga dare nolumus. Ego si meam explebo peregrinationem, Hac me oportet subsidere fossa, Hoc puteo recondi, puluis vt flam modo.PVLCHRITVDO.Hoc puteo vt te sequar,<br>(1350) Hoc inuiso capulo? haeccine est peregrinatio Toties auribus instillata meis ?Vrnam manu indicabit & sepul-chrum.56HOMVLIV, 6,1352-1378.V,6,1379-1403.ACTVS V57HOMVLVS.Scilicet hac proficisci oportet, quicquid tellure resurgit, Spirat atque alitur, exiguum simul & grande caput.PVLCHRITVDO.Hie in putrem verti puluerem, solidaraque terram, 1355 Hie animam efflare, & hanc dulcem spernere lucem?HOMVLVS.Hac vmbrosa inuolui caligine, atque emori,Ilia etiam solari orbari lampade coeli.Sed &#244; pulchritudo aeternis alibi viuera seclisPVLCHRITVDO.Nil iuuat me Homule haec fabula. 1360 Vale bonis auibus, ego promissis abeo omnibus,Fidemque retracto meam & fas abrogo.Proh chorus charitum, it&#225;ne seruatisCollegam vestram pulchritudinem?Quo me hie Homulus vult abducere barathro? 1365 Homule vale, vale felici sidere.HOMVLVS.Quid pulchritudo, sic fas abrumpis, Atque hominum deumque periura fidem?PVLCHRITVDO.Auriculas oppilatas habeo, surda sum. Grauiter audio, ne semel renectam visum, 1370 Totum etiam polliciteris orbem mihi. [Djb]   Sanior sum, quam vt auscultem tibi.HOMVLVS.In quam speraui miser & excors, Quid ex illius decore gloriol&#225;m captaui. Fallax & vana est pulchritudo mea, 1375 Fugit quasi fugata hostili iaculo Leuibus multo est fugacior ventis. Ilia tamen ex me percontata, se comitem spopoiidit, Comitem & lucis & noctis vitaeque necisque.Abit ab Homulo. pulchritude*.f0rtitvd0.Homule, tuae amicitiae satura sum. 1380 Relinquo te; hoc ludo nihil vnqu&#228;m displicuit magis Prospere & feliciter opto vt tibi cedat, Bona vesperavt tibi contingat, ex animo cupio.HOMVLVS.Fortitudo? tu me etiam linques incomitatum?FORTITVDO.Abcedo, nimis est ardiium negocium, 1385 Nec vllius amore auri subeundum.Nuncintr&#246; pergendum est mihi, vnde exiuiHOMVLVS.Obsecro mea fortitudo, paulisper > Hie moras age mecum in solamen meum.FORTITVDO.Persacram Herculis dextram, non agam, 1390 Nec momentum breue, nec nictum oculi. Hie puteus horripilationem mihi facit. Putas hoc conditorio velis effocarier ?HOMVLVS.Siccine irritas ilia grandisona spumosaque pollicita ?FORTITVDO.Ita profecto, etiam si diuino essent sancita iuramento, 1395 Fidem rescindo, abnego, pernego, discedo. Nec mea refert, si vmbilicum tibi euellas, Huberius atque impensius lachrymandoHOMVLVS.Istane est probitas atque fidelitas animi? In te qui sperat homo, in nihilum sperat.FORTITVDO.1400 lam satis tecum deambulaui, longoque satis deduxi calle. Nec aetas prohibet te solitarium proficisci. Ipse tibi esto comes, solus tuam perage peregrinationem. [Dija]  Poenitet me hue vnquam tui gratia tulisse pedem.58,HOMVLI7,6,1404-1430.HOMVLVS.Ah mea Fortitudo, nolo stomachum perturbare tibi, 1405 Nec bilem eiere tibi, en obmutesco.FORTITVDO.Facias oro, tuoque capiti quietem dato. Nam verba teris simul & tempora inaniter. Laedit me haec molesta importunitas tua, Quae te meo efflcit indignum sodalitio. 1410 Pone tuae modum petitioni, hisque abde caput vmbris. Indicat* manu se-HOMVLVS. pulchrumFortitudo, meliorem tui fidem habui. Fefellisti inopinantem fragilis spes. Nemo non diffldat suae fortitudini, Volucri, ut pulchritudo, labitur ilia fuga: 1415 0 mendaces & increduli amicularum mores, Quam magnifice promisistis nihil!PRVDENTIA.Egoitidem intr&#246; sequi atque huiusPeregrinationis inducias mihi dari volo. ^jjjjj*Arbitrarisne, quod banc fossulam metiri cupiam? vr"sepuiaut 1420 Minime, ne metuas, belle cauebitur, cnrum.Etiam si auro sternenda esset tegundaque.Alium quaerito, me frustra rogaueris.Vin paucis sententiam scire meam ?Si frustrari nolis, precibus abstine, 1425 Neque tatiges inexorabilem.HOMVLVS.O Prudentia, itane prudentia?PRVDENTIA.Incassum indagatur Prudentia Ilia secum decreuit, sibi■ • t i   TT        I- loquiturVtquampnmum hinc se dimoueat ab Homuli conspec- Prudentia. tibus.Res enim ipsi suboleuit plusquam seria. 1430 Hoc ne ego dabo corpusculum inpuluerandum terrae ?[Dp]Abit prpeul Prudentia ab Homulo.V, 6,1431-1459-. A<3tVS V 5ftDesipere non decet prudentiam Sed si qua mihi est sapientiae scintillula, In hoc vtar, ne tibi auscultem hodie, Neve me tibi comitem tradam.HOMVLVS.ID]1435 Ne fugam pronpe, sed accede propior, Huius vt visas capuli fundum. Accede, oro te, arnica PrudentiaPRVDENTIA iAccedam? scilicet versus calcaneum. |j , Per magnam Iezabel, tibi hodie non iungar vicinior 1440 Sepulchri huius vocem horresco praepauidaSed si visu comprenderem, praemortua subsiderem Vale Homule. Nos iam intr&#246; gradim&#252;r.HOMVLVSIam Homuli abijt decus.0 motitor aetherei culminis, nauigij clauum perdidi. 1445 Nunc feraflumina exagitabunt *miserum, illudentque. Prudentia, Pulchritudo & Fortitudo, Quam auolant celerrime, mors vbi venerit. Ah nimium instabiles auiculae.QVINISENSVS.Homule, heram suam oportet sequi pedissequam. 1450 Forti esto animo. Moram vel hie agere non licet paruulam, Ne male audiam domi aneillula.HOMVLVS.O Quinisensus, ne me deseras obsecro.QVINISENSVS.Metum incutit mihi terrificum Creber aliarum recessus sodalium. 1455 Omnes enim isthinc diffugiunt quasi conspecto dracone, Qui naribus fumosos expuat ignes.Ne crede quod ego tantis me temeraria committam periculis: Flammiuomam sub hoc busto latere reor viperam. Nequicquam me postulaueris adiutricem.60HOMVLIV, 7,1460-1480.SCENÁ VII.HOMVLVS.1460 An omnibus vobis linquendus sum hodie?VIRTVS.Minime, nam virtutem fallere quempiatn Fas non est, quam nihil est fldum magis vel cerlius mortalibus.Illa deserit neminem, nisi qui illam aspernatur prior. Adero tibi, deiecti ne sis animiHOMVLVS1465 Ah Quinisensus, quid criminis commerui, Qu&#246;d te mei ion commiserescit ?QVLNISENSVS.[D&#252;ja] Vt voles, ita vocem efferas.Pulmonem & guttura rumpe, non audiam. Necvoltum hodie, nec frontem contueris meam.HOMVLVS.1470 0 Candida Virtus, tu saltern fldem seruato mihi.VIRTVS.Homule, ne discrede virtuti neque ambigas.Quo Homulus, illuc pariter feretur sola virtus.Seu fato, seu vita, seu mille supplicijs,Rebus in aduersis semper fuit vnica virtus fida comesHOMVLVS.1475 Nunc veros dinosco ab infidis sodales ;Iniquus ego atque exoculatus, qui plus amoris contuli Invmbratiles personatosque amiculos, Qui vulpina duplicitate speciem tantum praeferunt fide-litatisIn eos, qui synceri sunt & fraudis alieni. 1480 0 Cognitio, tune etiam abibis auersa mihi ? AstaMtmproscenio cognitio.V,7,1481-1504.ACTVS V61COGNITIO.Non prius diuertam abs te pedem vnum, Quam animos supremo concesseris fato tuos, Relictoque solo, penetraueris astra perennis.HOMVLVS.Dulciter consolaris me & amice. 1485 Refertur gratia, mea Candida soror Cognitio.COGNITIO.Non absistam tibi, donee te suprema meta receptet, Locetque virum destinatis sedibus, Et tuae peregrinationis compotem.HOMVLVS.O splendor, &#246; lux aurea coeli, 1490 Ah tempus adest, nimis propere propellor ire. Migrare oportet, & debitum exoluere meumManu indieabit Homulus" , sepul-En omnes in me conuertite lumina, animum intendite, amm. Tempori sapite, viuite virtutum memores. I Perspicitisne vt nunc diffugiunt omnia ? 1495 Vnica virtus haeret, & manet comes indiuidua.VIRTVS.Instabile & infidum est, quicquid tellure progignitur.HOMVLVS.Quaeso animaduortite, vt nemo promissi verax est.VIRTVS.Pulchritudo, Fortitudo & Prudentia [Oiijb] Raptim abierunt, vbi venit necessitas. 1500 Sodales illius simul amici & cognati, Comperta angustia, transiliere perniciter. Ex omnibus charis eius non est qui consoletur earn.HOMVLVS.Videte obsecro auditores, vt me deserunt omnes. ■Sola amplexanda virtus est comes misero.Comperta angustia, transiliere perniciter.Ex omnibus charis eius non est qui consolatur eamHOM. Videte obsecro auditores, ut me deserunt omnes,Sola amplexanda virtus est comes misero.(1505) O rex angelorum clementissime.O regina & mater tonantis clementissima,E coelo feratis opem & pacis amica munera.VIR. Coram aeterno rege candidabo meosVultus, & ora nive candidiora rutilabunt.HO. O angelorum rex clementissime pater.VIR. O rector altissimi atheris,Facilem prebe exitum, & paenam fuccinge breuext;Da celcrem amar& mortis finem Homulo.O crudele fatum in oinnes mortales. Hie Hos HO. Qrex caelestium legionum clementiffime, mulus cum Gregina mater tonantis clementissima. Virtute se in tu&#228; protectionem pater commedo spirit&#252; meum: pulchrum Terras relinquo, cmigro Virtute comite. COG. incidit. Communem omnibus nunc obiuit Homulus interitū.Virtus# Virtus illius digna feret premia,Opulentam requtem pacis pulchritudinem* Largttore deo qui duros labores de flagra welliacanti4Suavi ne&tare o gaudio permutat intermino.Angelicum uideor mibi aure captare melos.Calicola dulces cantillant modulos,Obredeuntis anima optata defiderian- En suspicite,magnus recluditur olympusAp&#235;rietur e Venienti(ut arbitror )Hotmulo, falua sunt omnia. thronusANG. Candida sponsa ueni,propera decora DchAntmula in fuperos lares sedes perpetuas, --><br><br>[...]<br><br>[<a href = "Facsimiles/IschyriusHomulus1536/source/IschyriusHomulus1536p55.htm" target = "new">fol. D4r</a>]<br>Tua Virtute comite fideli, regnig socia<br>Calicuum turmis intersis lata canentibus.<br>Aeternosque cape & stabiles age dies modo. .<br>Immortalem hoc lutulento corpore spiritum<br>(1535) Excipio. illius ratio absoluta est integra<br>Coram iudice, virtute mediatrice optuma.<br>Nunc illum aereo vectito gradu<br>Ad regia recta celsitonantis, domosque desidereas,<br>Qu&#242; omnes vos pervenire cupio feliciter.<br><br><table border = 0 cellpadding = 1><tr><td align = center width = 384>&#182; Laus Deo trino & uni.</td></tr></table><br><hr><br>[<a href = "Facsimiles/IschyriusHomulus1536/source/IschyriusHomulus1536p56.htm" target = "new">fol. D4v</a> <i>Drukkersvignet:</i>]<br><br><table border = 0 cellpadding = 1><tr><td align = center width = 334>TLO RCS<br>Surgit Pulchrius Penia Tonsa<br>I G</td></tr></table><br><a name = "Einde"><table border = 0 cellpadding = 12><tr><td width = 408 align = center><a href ="index.html"><img align=bottom alt=Continue border = 0 src="../Stijl/Goudstaf.gif" width="379"></a></h4></td></tr></table><table border = 0 cellpadding = 1><tr><td width = 222 align = center><h4>Tekstkritiek:</h4></td></tr></table><table border = 0 cellpadding = 1><tr><td width = 393><i>In de zestiende eeuw werden de suffixen</i> -ne, -ve <i>en</i> -que <i>vaak los geschreven. Wij hebben hierin de tekst gevolgd</i><br>Ad lectorem fol. A2v sine offendiculo <i>er staat:</i> fine offendiculo<br><i>Ibid.</i> fidendum sit <i>er staat:</i> fidendum fit<br><i>in margine ad</i> vs. 273 Mors <i>er staat:</i> Moors<br>vs. 553 facito <i>er staat:</i> facito.<br>vs. 608 occupationibus <i>er staat:</i> occupationibus.<br>vs. 715 meritissimum. <i>er staat:</i> meritissimum<br>vs. 877 relinques <i>er staat:</i> relinques.<br>fol. D4v <i>geeft de sleutel voor het motto in het titelvignet:. Wat de afkorting erboven betekent is mij onbekend,</i> &#145;Tibi Laudunt Omnes Rex Christe Salvator&#146; <i>past erin.</i> I.G. = Iaspar Gennepaeus.<br><br><ul><li><a href = "IschyriusHomulus1538.html" target = "new">Christianus Ischyrius: <i>Petri Diesthemii Homulus,</i> herdruk 1538</a><br><li><a href="index.html">Ceneton</a><br><li><a href="../Canonisations.html">Voorkeurenpagina Opleiding Nederlands</a></ul></body></html>