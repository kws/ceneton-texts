<html><!-- Author: Antonius Harmsen (A.J.E.Harmsen@hum.leidenuniv.nl) --><!-- Department of Dutch Language and Literature, Leiden University --><!-- Date: 14th December 2013 - Last update: 14th September 2014 --><!-- Purpose: text edition Dutch seventeenth century play --><meta name="keywords" lang="nl" content="ceneton, hugo de groot, sofompaneas, sophompaneas, vondel, josefspel, jozeftrilogie"><head><style type="text/css"><!-- A { text-decoration:none } --></style><title>Hugo Grotius - Sophompaneas - 1635</title><meta name="robots" content="index, follow"></head><body background bgcolor="#B3B3B3" leftmargin="50"><a href = "../Canonisations.html"><img align=bottom border=0 src="../Stijl/Dutch.gif" width="479"></a><br><br>Hugo Grotius: <i>Sophompaneas.</i> Amsterdam, 1635.<br>Uitgegeven door dr. A.J.E. Harmsen, Universiteit Leiden.<br><a href = "LijstCeneton.html#032650">Ceneton032650</a> - <a href = "Facsimiles/GrotiusSophompaneas1635/index.htm" target = "new">facsimile bij Ursicula</a> - <a href = "http://books.google.be/books?id=MikUAAAAQAAJ&printsec=frontcover&hl=nl&source=gbs_ge_summary_r&cad=0#v=onepage&q&f=false" target = "new">UBGent</a><br>In deze uitgave zijn evidente zetfouten gecorrigeerd en gemarkeerd met een asterisk.<br><br><a name = "Begin"><table border = 0 cellpadding = 12><tr><td width = 408 align = center><a href ="#Eerste"><img align=bottom alt=Continue border = 0 src=../Stijl/Goudstaf.gif width=379 height=17></a></td></tr></table>[<a href = "Facsimiles/GrotiusSophompaneas1635/source/GrotiusSophompaneas1635p01.htm" target = "new">fol. A1r, p. 1</a>]<br><br><table border = 0 cellpadding = 12><tr><td width = 480 align = center><h4><font size = +1>HUGONIS GROTII</font><br><br>TRAGOEDIA<br><br><font size = +3>SOPHOMPANEAS.</font><br><br><i>Accesserunt,</i><br><br>Tragoedia ejusdem<br><br><font size = +1>CHRISTUS PATIENS</font>,<br><br>ET<br><br>SACRI ARGUMENTI<br><br>ALIA,<br><i>Ex editione anni</i> <font size = -1>M D CXVII</font> <i>recusa emendatiora.</i></h4?[Vignet: Indefessus agendo]<br><h4>AMSTERDAMI, Apud G<font size = -1>UILIELMUM</font> B<font size = -1>LAEU</font>, M D CXXXV.</h4></td></tr></table><br><hr><br>[<a href = "Facsimiles/GrotiusSophompaneas1635/source/GrotiusSophompaneas1635p02.htm" target = "new">fol. A1v, p. 2</a>: blanco]<br>[<a href = "Facsimiles/GrotiusSophompaneas1635/source/GrotiusSophompaneas1635p03.htm" target = "new">fol. A2r, p. 3</a>]<br><br><table border = 0 cellpadding = 12><tr><td width = 333 align = center><h4><font size = +2>GERARDO VOSSIO</font><br><font size = +1>historias artemque civilem docenti in</font><br>florentissima Amstelodami urbe<br>HUGO GROTIUS.</h4></td></tr></table><table border = 0><tr><td width = 444><font size = +3>I</font>D sim, quod minime volo, praestantissime Vossi, id est ingratus, si cum omnes chartae tuae plenae sint mei, ego amorem cultumque tui intra animi secreta claudam, neque curem, ut ad posteritatem, si tamen illa laboribus nostris speranda est, monumentum exstet indivulsae nostrae conjunctionis, quam tu in nostris rebus adversis, quales aut falsos animos nudare aut leves immutare solent, adeo non minuisti, ut etiam multis officiis auxeris. Si me eruditione tua plane singulari latissimeque diffusa adductum dixerim, ut te, quanti facio, facerem, id dicam, quod mihi cum sparsa per totum orbem literas amantium universitate commune est. Sed quo propius mihi mores tuos candidissimos & bonitatem clausam nemini nosse licuit, eo majore nexu conjungi semper tibi in felicitatis meae magna parte posui: ingens est vinculum omnium honestarum literarum commune stu- [<a href = "Facsimiles/GrotiusSophompaneas1635/source/GrotiusSophompaneas1635p04.htm" target = "new">fol. A2v, p. 4</a>] dium: sed accessit & aliud, quod in disputationum Theologicarum aestu fervente saeculo te reperi prudentia & animi moderatione singulari, qui ab iis, quae ecclesiae ab Apostolis satae, & quae cum illis germanitate disciplinae cohaerebant, ut certa atque explorata tenuerunt, nunquam decederes: ab iis vero quae antiquitus liberam habuerunt disputationem, inhiberes decretorium stylum. Quod propositum quo teneres felicius, magna tibi duo auxilia aderant: ingens & quanta cuiquam homini fuit in evolvenda ecclesiae antiquitate diligentia, & limatum judicium: de quibus dubitare nemo poterit, qui historiam tuam Pelagianam legerit, per Galliam Britanniamque praedicatissimum opus. Tantis virtutibus tuis, & in me meritis, eximium aliquid muneris debebatur: sed cum disjectis hactenus chartis librisque meis sedem certam constituere nondum potuerim, eoque nec operum majoribus imponere ultimam & irrevocabilem manum; memor interim humanorum casuum, solvendo adhuc impar, pignore tamen vel exiguo dato, testari volui quantum quamque libenter deberem. Et tamen, si mihi concedis, quod sibi <a href= "../Latijn/Horatius.html#pretiumdiceremuneri" target = "new">Horatius</a>, pretium dicere muneri, tragoedia est quam adfero, scripti genus, ut optime tu scis Vossi, &#224; quo post grammatices & eloquentiae praecepta, artem quoque [<a href = "Facsimiles/GrotiusSophompaneas1635/source/GrotiusSophompaneas1635p05.htm" target = "new">fol. A3r, p. 5</a>] poeticam vivis coloribus expressam habemus, regale, tantaeque dignitatis, ut id Sophocles principe quem Athenis tenebat loco, Caesar autem Augustus animo totam vim Romani imperii complexo non inferius judicarint. Est & argumento sua commendatio, petito scilicet, non ex Graecorum mendacio inquinatis Trojae & Thebarum malis, sed ex intacta falso Mosis historia; & quidem, ni fallor, in divinis libris unico, quod duo illa habeat Aristoteli, viro & in hac parte, ut mecum tu judicas maximo, etiam singula ad tragoediae gratiam valere plurimum existimata, agnitionem insperatam, & rerum vices repentinas. Nam & Iosephus Israelis filius fratribus diu ignaris se patefacit, & fratres ipsi ex maximo metu in res maxime prosperas subito transferuntur: nisi forte futuri sunt qui reprehendent quod hujus tragoediae non tristis sit exitus: qui si errorem eum in cothurni ac socci discrimine nondum deposuerunt, legant aut Aeschyli Danaidas aut nostri Euripidis Alcestim, Iona, Helenam, & quam nuper Latine vertere mihi libuit, in Tauris Iphigeneam, aut, si id laboris nolunt sumere, tua illa, quae modo memoravi, legant de arte poetica praecepta. Quibus an haec, quae damus, satis congruant, non alium potius quam te ferimus judicem; non sane fiducia nostrorum conatuum, qui & fortunae [<a href = "Facsimiles/GrotiusSophompaneas1635/source/GrotiusSophompaneas1635p06.htm" target = "new">fol. A3v, p. 6</a>] hactenus saevitia & ipsa decliviore aetate, quod tu prope solus non experiris, labascunt, sed tui judicii aequitate; quam tamen non ut amicus spero: neque enim corrumpere te volo ea re cujus ipse pretium debeo: sed ut is cui optime semper mereri de literis & literas amantibus fuerit propositum. Est in hoc argumento & aliud, quod an aliis placiturum sit nescio, maligno enim saeculo vivimus, tibi certe placiturum non dubito. Docuit me Philo, paulo minus quam Christianus, Mosem illum, quem & nos & Iudaei divino spiritu afflatum manifesta praesignificatorum fide credimus, sapientissimum autem legum conditorem celebrant viri sapientes & sapiente admodum nati saeculo, Siculus Diodorus, Romanus Trogus Pompeius, & Cappadox, sed judicio maximus, Strabo, cum nobis in legum sanctissimarum vestibulo dedisset exemplaria ad vitam privatam tria eximia, primi ejus, qui artium doctrinaeque excellentis auxilio &#224; falsis Deis ad verum pervenisset, alterius cui ipsa nascendi sors & felix educatio tribuisset plurimu<i>m</i>, tertii vero cui ad haec bona accessisset id, quod expertus vel maximum puto, per res duras exploratio; voluisse adjicere & viri in imperio versantis, virtutibus non tantum illis avitis atque domesticis, sed & publice profuturis egregii: quod quidem in Iosepho [<a href = "Facsimiles/GrotiusSophompaneas1635/source/GrotiusSophompaneas1635p07.htm" target = "new">fol. A4r, p. 7</a>] ita praestitit, ut ipse, populi ductor, siquis unquam, futuri providus, infractus malis, justi tenax, modi per omnia observans, non aliam sibi formam, ad quam actiones suas post divina jussa componeret, quam Iosephi hujus vitam, videatur habuisse propositam: multum ab illis remotus pessimis, &, quod sequitur, pessimorum magistris, qui nobis quoties figurare virum principem volunt, ponere solent hominem ex dolis malis ac perfidia, Deique ac legum omnium, tum communium, tum cuique populo propriarum obdurato contemtu: qualis, ni fallor, animi constitutio, nisi per longam scelerum consuetudinem, obtineri non potest. Sed haec latius exsequi tuum est, &#224; quo post libros indices judicesque optimos eorum qui Graece quique Latine annales condiderunt, summam quoque historiae universae omnes, veri rectique amantes, non dicam exspectamus, parum enim id est, sed flagitamus. Vale vir meo cordi proxime, & amissi (sic Deo visum) filii desiderium tot &#224; te genitis perque Orbem totum emissis eruditionis tuae liberis solare. Francofurti, Idibus Iuliis anni <font size = -1>M D CXXXIV</font>.</td></tr></table><br><hr><br>[<a href = "Facsimiles/GrotiusSophompaneas1635/source/GrotiusSophompaneas1635p08.htm" target = "new">fol. A4v, p. 8</a>]<br><table border = 0 cellpadding = 12><tr><td width = 333 align = center><h4><font size = +1>SOPHOMPANEAS</font><br>TRAGOEDIA.</h4></td></tr></table><table border = 0 cellpadding = 1><tr><td width = 444><font size = +3>H</font>Istoria exstat apud Mosem Genesios capitibus <font size = -1>XLIV</font> & <font size = -1>XLV</font>, adjunctis quae ibi connexa: in Psalmo <font size = -1>CXXV</font>: apud Philonem vita Iosephi: apud annalium Judaicorum conditorem Iosephum antiquae historiae libro <font size = -1>II</font>: partim & apud Iustinum ex Trogo Pompejo libro <font size = -1>XXVI</font>.</td></tr></table><br><hr><br><table border = 0 cellpadding = 12><tr><td width = 333 align = center><h4>INTERLOCUTORES.</h4></td></tr></table>&#160; &#160; <i>Iosephus, qui & Sophompaneas.<br>&#160; &#160; Chorus Aethiopissarum.<br>&#160; &#160; Ramses curator domus Sophompaneae.<br>&#160; &#160; judas,<br>&#160; &#160; Ruben, fratres Iosephi.<br>&#160; &#160; Nuntius.<br>&#160; &#160; Simeon,<br>&#160; &#160; Benjamin, fratres Iosephi.<br>&#160; &#160; Pharao Aegypti rex.</i><br><br>&#160; &#160; &#160; &#160; MUTAE P<font size = -1>ERSONAE</font>.<br><br>Manasses Josephi filius.<br>Comites & satellites Josephi. Item regis.<br>Fratres alii septem Josephi.<br>&#160; &#160; &#160; &#160; &#160; &#160; &#160; &#160; &#160; &#160; &#160; &#160; SCENA EST MEMPHIDE.<br><a name = "Eerste"><table border = 0 cellpadding = 12><tr><td width = 408 align = center><a href ="#Tweede"><img align=bottom alt=Continue border = 0 src=../Stijl/Goudstaf.gif width=379></a></td></tr></table>[<a href = "Facsimiles/GrotiusSophompaneas1635/source/GrotiusSophompaneas1635p09.htm" target = "new">fol. B1r, p. 9</a>]<br><table border = 0 cellpadding = 12><tr><td width = 333 align = center><h4>ACTUS PRIMUS.<br><br><i>Iosephus.</i></h4></td></tr></table><font size = +3>R</font>Ursum fugata nocte formosum caput<br>&#160; &#160; Sol promit orbi, qualis &#232; thalamo novus<br>&#160; &#160; Surgit maritus veste purpurea* nitens.<br>&#160; &#160; Dies recurrens lege praescriptae vicis<br>&#160; &#160; (5) Dominum fatetur: & datum cerni jubar<br>&#160; &#160; Omni ebore & auro rectius monstrat Deum,<br>&#160; &#160; Intelligendae lucis habitantem plagam.<br>&#160; &#160; Rediere pariter cura & immitis labor<br>&#160; &#160; Tantique regni quicquid &#224; Mero&#235; jacet<br>&#160; &#160; (10) Adusque littus, brachiis quicquid suis<br>&#160; &#160; Definit amnis, ille caelitibus suo<br>&#160; &#160; A fonte notus, corde sollicito sedet.<br>&#160; &#160; Miretur alius quas dedit Libanus trabes<br>&#160; &#160; Maculisque varium marmor & silvas domi,<br>&#160; &#160; (15) Et arte factas tot dapes, & piscium<br>&#160; &#160; Ignota Nilo genera, & &#224; medio die<br>&#160; &#160; Quae nomen etiam nunc sibi quaerunt feras<br>&#160; &#160; Longeque ab Arabum nemore fugitivas aves:<br>&#160; &#160; Lanamque ramis Sere depexam manus,<br>&#160; &#160; (20) Discriminavit docta quam Babylon acu;<br>&#160; &#160; Niveasque baccas Indici donum maris,<br>&#160; &#160; Circumque limen, corpus & circum, agmina.<br>&#160; &#160; Sunt ista vana, & aerumnis leve<br>&#160; &#160; Pretium ferendis. Grande curarum tegit<br>[<a href = "Facsimiles/GrotiusSophompaneas1635/source/GrotiusSophompaneas1635p10.htm" target = "new">fol. B1v, p. 10</a>]<br>&#160; &#160; (25) Onus hic tiaras: inter ea quae regiis<br>&#160; &#160; Parenda jussi, fulgor est, qualem exigit<br>&#160; &#160; Persona vitae: qui micans oculos tenet<br>&#160; &#160; Animosque plebis: utor hoc ego, non fruor.<br>&#160; &#160; Quanto fluebat vita liberior mihi,<br>&#160; &#160; (30) Cum corde vacuo sequerer investis puer<br>&#160; &#160; Ab Abrahami pecore demissum gregem,<br>&#160; &#160; Ubi laeta Sicim&#251;m pascua attondent oves<br>&#160; &#160; Et amoena gemino clauditur tellus jugo.<br>&#160; &#160; Cer&#234;re victum, non sibi magno placens<br>&#160; &#160; (35) Ambitio mensae, floribus sed se inserens<br>&#160; &#160; Mandragora dulcis, & nihil quamvis gravi<br>&#160; &#160; Onerata faetu palma. pellebat sitim<br>&#160; &#160; Non rutila Meroes vina, non Nilotica<br>&#160; &#160; Expressus humor fruge quem Zythum vocant:<br>&#160; &#160; (40) Sed sponte saliens ex humo majoribus<br>&#160; &#160; Potata nostris vena. pro sistris erat<br>&#160; &#160; Compacta ceris canna, quae Syrios modos<br>&#160; &#160; Aequans, canebat Orbis artificem Deum.<br>&#160; &#160; Si tunc patris sub ore, germanos prope<br>&#160; &#160; (45) Solos videntem, livor inv&#234;nit tamen,<br>&#160; &#160; Potentiaeque, sera quae v&#234;nit mihi,<br>&#160; &#160; Nocturna imago tam fera innocuum in caput<br>&#160; &#160; Concivit odia, nunc quid exspectem, advena<br>&#160; &#160; Memphiticae telluris, in fastigio<br>&#160; &#160; (50) Adeo eminente positus, ut cunctos premam?<br>&#160; &#160; Et est Phari gens aspera, & cives quoque<br>&#160; &#160; Cervice dominos saepe non facili ferens:<br>[<a href = "Facsimiles/GrotiusSophompaneas1635/source/GrotiusSophompaneas1635p11.htm" target = "new">fol. B2r, p. 11</a>]<br>&#160; &#160; Quo maior est haec fraena moderari labor.<br>&#160; &#160; Peccant remissae, nec minus rigidae manus.<br>&#160; &#160; (55) Vult mitis adici lenitas pondus sibi,<br>&#160; &#160; Modestiaque comite majestas eget.<br>&#160; &#160; Sunt ista per se gravia: sed gravius tamen<br>&#160; &#160; Accedit aliud. Cum ratem pelago sua<br>&#160; &#160; Fert aura, cursum regere mediocris valet<br>&#160; &#160; (60) Puppis magister, artis eximiae est opus,<br>&#160; &#160; Cum dubia ventos inter incertos hyems<br>&#160; &#160; Flagellat undas vique nimborum vadis<br>&#160; &#160; Commotum ab imis surgit in montes mare,<br>&#160; &#160; Reperire fluctus per procellosos iter -<br>&#160; &#160; (65) Qualis fatigat saeva tempestas tuos,<br>&#160; &#160; Aegypte, fines, spem bis agricolae suo<br>&#160; &#160; Mentita culmis fruge carituris seges -<br>&#160; &#160; Periculosum semper imperiis malum.<br>&#160; &#160; Retinere quippe nescit obsequium fames<br>&#160; &#160; (70) Nullosque sentit vulgus impastum metus.<br>&#160; &#160; Rerum parenti maximo grates ago<br>&#160; &#160; Laudesque summas, quod Phari trepidis volens<br>&#160; &#160; Consulere rebus me voluntati suae<br>&#160; &#160; Legit ministrum fataque inscripsit meae<br>&#160; &#160; (75) Ventura menti. Pensat ubertas prior<br>&#160; &#160; Quod deest & annos larga nunc steriles alit.<br>&#160; &#160; Nec munere una vivit Aegyptus meo:<br>&#160; &#160; Et Syria nostram postulat supplex opem.<br>&#160; &#160; Hanc summus Orbis dominus invenit viam,<br>&#160; &#160; (80) Missis ut olim somniis faceret fidem.<br>[<a href = "Facsimiles/GrotiusSophompaneas1635/source/GrotiusSophompaneas1635p12.htm" target = "new">fol. B2v, p. 12</a>]<br>&#160; &#160; Bis fame subacti genua ad ignoti mea<br>&#160; &#160; Cecidere fratres. Ipse miserandas preces<br>&#160; &#160; Bis mihi per illos genitor allegat senex<br>&#160; &#160; Et quae parentis implet extinctae vicem.<br>&#160; &#160; (85) Ego illud astrum, cuius auratum jubar<br>&#160; &#160; Hyades quaternae, Pleiades septem colunt,<br>&#160; &#160; Inclinat & cui Luna cornigerum caput<br>&#160; &#160; Titanque radios ipse submittit suos.<br>&#160; &#160; Ego ira fratrum mihi quod intendit necem,<br>&#160; &#160; (90) Meque illa mercem fecit & duram dedit<br>&#160; &#160; In servitutem deleo ex animo omnia,<br>&#160; &#160; Ad lenitatem natus, a sancto patre<br>&#160; &#160; Ad eam institutus & malis exercitus.<br>&#160; &#160; Sed ne quod illis sedeat in praecordiis<br>&#160; &#160; (95) Male expiatum virus antiquum mali,<br>&#160; &#160; Pia cura me remordet. Huc sollertia<br><!-- 0000 hier tot 400 -->&#160; &#160; Tota advocanda est, cordis ut pateant mihi<br>&#160; &#160; Arcana, multa tegere quae nubes solet.<br>&#160; &#160; Huc pertinebat & quod hesternae dapis<br>&#160; &#160; (100) Aetate minimus maximas partes tulit,<br>&#160; &#160; Scire ut daretur ore & oculorum notis<br>&#160; &#160; Ferrentne fratrem sanguine ex toto meum,<br>&#160; &#160; An veteris odii pectore haereret cinis.<br>&#160; &#160; Necdum satis liquebat; instandum amplius.<br>&#160; &#160; (105) Servile fictum crimen atque inde imminens<br>&#160; &#160; Puero periclum deteget siquid latet.<br>&#160; &#160; Non recta semper sulcat adversum mare<br>&#160; &#160; Carina; prodest saepe prolato pede<br>[<a href = "Facsimiles/GrotiusSophompaneas1635/source/GrotiusSophompaneas1635p13.htm" target = "new">fol. B3r, p. 13</a>]<br>&#160; &#160; Sinuare cursum & vela in obliquum dare.<br>&#160; &#160; (110) Est & probandis usus interdum dolis.<br>&#160; &#160; Spero reperiam - sin minus, faciam - bonos.<br>&#160; &#160; Ades, Manasse; si tibi quondam viro<br>&#160; &#160; Pars se aliqua regni credit, Aegyptus tibi<br>&#160; &#160; Sit patria: sic est merita. Benefactis data<br>&#160; &#160; (115) Remunerare. Proximum numen Deo<br>&#160; &#160; Regem putato; prima sit legum illius<br>&#160; &#160; Obsequia jussis pendere & rebus fidem.<br>&#160; &#160; Tum fastus absit, mentis inflatae tumor.<br>&#160; &#160; Res est potestas fragilis & regum favor.<br>&#160; &#160; (120) Supermicantem ducibus in planum levis<br>&#160; &#160; Tulit hora. Paulum saepe ab imperio interest<br>&#160; &#160; Ad supplicantum verba & alienos pedes.<br>&#160; &#160; Si dignitas tua laesa, si damnum datum,<br>&#160; &#160; Da facile veniam. Prona gens labi sumus<br>&#160; &#160; (125) Homines, quod olim primus ostendit sator,<br>&#160; &#160; Furtiva vetita poma cum tetigit manu.<br>&#160; &#160; Dat ipse se facilibus exorabilem<br>&#160; &#160; Suaque lege quemque metitur Deus.<br>&#160; &#160; Suprema virtus atque virtutum omnium<br>&#160; &#160; (130) Perpetua custos & triumphatrix necis<br>&#160; &#160; Pietas habenda est. Otium semper fuge,<br>&#160; &#160; Vitiis amicum. Vult honos sese coli.<br>&#160; &#160; Nam fulgor ex quo gentibus monstrat virum,<br>&#160; &#160; Ut magna non sit fama, vitari nequit,<br>&#160; &#160; (135) Sed sit decora an turpis, hoc in te situm est.<br>&#160; &#160; At nunc eamus visere obscuros specus,<br>[<a href = "Facsimiles/GrotiusSophompaneas1635/source/GrotiusSophompaneas1635p14.htm" target = "new">fol. B3v, p. 14</a>]<br>&#160; &#160; Quibus urbs recondit magna Cereales opes,<br>&#160; &#160; Mandata fidei ne qua pars nostrae labet.<br><br><hr><table border = 0 cellpadding = 12><tr><td width = 333 align = center><h4><i>Chorus.</i></h4></td></tr></table><font size = +3>F</font>Acundis domini fessa profatibus,<br>&#160; &#160; (140) Noctis damna die certa rependere,<br>&#160; &#160; Asnethe nitido sola jacens thoro,<br>&#160; &#160; Ne somnum strepitus turbet amabilem,<br>&#160; &#160; Nos stare aerisonas hic jubet ad fores,<br>&#160; &#160; Quas illi famulas misit ab ultimis<br>&#160; &#160; (145) Nubarum populis quos Niger alluit,<br>&#160; &#160; Rex Chusi genitus sanguine nobili,<br>&#160; &#160; Torta, non acubus fluminis in modum,<br>&#160; &#160; Sed Phoebi radiis conspicuas coma;<br>&#160; &#160; Depressas patulis naribus & cutem<br>&#160; &#160; (150) Signatas nimium contigua face;<br>&#160; &#160; Crassis labra quibus sepibus obtegunt<br>&#160; &#160; Candorem niveum dentis eburnei.<br>&#160; &#160; Fortunata domus, quam parili fide<br>&#160; &#160; Indivulsa regit copula coniugum.<br>&#160; &#160; (155) Fert vultu soboles patris imaginem,<br>&#160; &#160; Gaudet casta suo teste puerpera<br>&#160; &#160; Nec vir barbaricae more potentiae<br>&#160; &#160; Noctes multiplici federe dividit<br>&#160; &#160; Litesque atque odium seminat in domum:<br>&#160; &#160; (160) Unam totus amat. Pectore tam bono<br>&#160; &#160; Externis locus est nullus amoribus,<br>&#160; &#160; Quos pridem juvenis vincere noverat,<br>[<a href = "Facsimiles/GrotiusSophompaneas1635/source/GrotiusSophompaneas1635p15.htm" target = "new">fol. B4r, p. 15</a>]<br>&#160; &#160; Cum servus domina liberior sua<br>&#160; &#160; Flagrantes oculos mentis adulterae<br>&#160; &#160; (165) Nudatosque sinus verbaque mollia<br>&#160; &#160; (At mox imperii jure minacia)<br>&#160; &#160; Contemsit veluti dura solet silex<br>&#160; &#160; Spumosos pelagi spernere vortices:<br>&#160; &#160; Visne, inquit, triplici me scelere obligem,<br>&#160; &#160; (170) Ut, matrona, tibi dedecus adferam<br>&#160; &#160; Et frangam domino quam pepigi fidem<br>&#160; &#160; Et sancita Deo federa polluam?<br>&#160; &#160; O qui siderei tramitis arbiter<br>&#160; &#160; Justa lege vices temporis ordinas,<br>&#160; &#160; (175) Ut nunc purpureis ver niteat rosis,<br>&#160; &#160; Nunc messem segeti Sirius excoquat,<br>&#160; &#160; Nunc vini laticem palmite coerulo<br>&#160; &#160; Autumnus pariat, nunc subjens hyems<br>&#160; &#160; Tellurem gelido sidere temperet,<br>&#160; &#160; (180) Idem cur pateris colla nocentium<br>&#160; &#160; In sublime caput ferre, bonos premi?<br>&#160; &#160; Stuprum corde ferens femina, corpore<br>&#160; &#160; Insontis spolium, saeva libidine<br>&#160; &#160; Frustrata juvenis vincla paciscitur<br>&#160; &#160; (185) Translatoque virum crimine decipit<br>&#160; &#160; Corrumpens animum judicis osculo.<br>&#160; &#160; Illum, quem triplici muniit aggere<br>&#160; &#160; Formae rara comes candida castitas,<br>&#160; &#160; Saevus carcer habet, sanctus & innocens<br>&#160; &#160; (190) Veros inter agit mixtus adulteros.<br>[<a href = "Facsimiles/GrotiusSophompaneas1635/source/GrotiusSophompaneas1635p16.htm" target = "new">fol. B4v, p. 16</a>]<br>&#160; &#160; Ast illic etiam, quanta sit edocet<br>&#160; &#160; Leges connubii fallere faeditas.<br>&#160; &#160; Miratur juvenis verba senilia<br>&#160; &#160; Morataeque decus frontis & os probum<br>&#160; &#160; (195) Atque iniecta oculis fraena pudentibus<br>&#160; &#160; Vinctorum populus. Carceris occupat<br>&#160; &#160; Consors officium judicis; illius<br>&#160; &#160; Vitam quisque videns se peragit reum.<br>&#160; &#160; Ut non tota fugit nos ratio Dei,<br>&#160; &#160; (200) Sic nec tota patet; non habet is suos<br>&#160; &#160; Laxe, non nimium molliter. Ut bonus<br>&#160; &#160; Dux virtute sui militis utitur<br>&#160; &#160; Indicitque operas, sic pater omnium<br>&#160; &#160; Vult durare malis quos amat & cavet,<br>&#160; &#160; (205) Ne marcore situm pectora contrahant.<br>&#160; &#160; Verum non inopes interea tamen<br>&#160; &#160; Solati patitur, dans animos suis<br>&#160; &#160; Sustentansque hilari spe patientiam.<br>&#160; &#160; Sic noster tenebras inter & horrida<br>&#160; &#160; (210) Ferro claustra domus juris erat sui<br>&#160; &#160; Servabatque alios: ante cupidine<br>&#160; &#160; Intactus, trepidi tunc domitor metus.<br>&#160; &#160; Qui pulchro dominam corpore ceperat,<br>&#160; &#160; Captivos animi cepit honoribus<br>&#160; &#160; (215) Custodemque loci. Plebs miserabilis<br>&#160; &#160; Unius fidei creditur, accipit<br>&#160; &#160; Hinc praesaga suis fascibus omina<br>&#160; &#160; Regnumque in medio carcere possidet.<br>[<a href = "Facsimiles/GrotiusSophompaneas1635/source/GrotiusSophompaneas1635p17.htm" target = "new">fol. C1r, p. 17</a>]<br>&#160; &#160; Quo solis radii vix penetraverant,<br>&#160; &#160; (220) Lux divina venit seque sub illius<br>&#160; &#160; Puro corde locat; sontibus explicat<br>&#160; &#160; Nocturnos monitus; commodat os Deo;<br>&#160; &#160; Huic poenam, veniam nuntiat alteri.<br>&#160; &#160; Sic fluxere dies temporis asperi,<br>&#160; &#160; (225) Donec Rex pavidus noctis imagine<br>&#160; &#160; Frustra Niligenas consuluit magos,<br>&#160; &#160; Frustra quid struerent fata novi polo<br>&#160; &#160; Inter sidereas quaesiit orbitas<br>&#160; &#160; Vatemque immeritis suppliciis levans<br>&#160; &#160; (230) Induxit manibus gemmea vincula<br>&#160; &#160; Et byssi niveo tegmine vestiens<br>&#160; &#160; Praefecit dominum gentibus alterum<br>&#160; &#160; Et dextrum solio constituit suo.<br><a name = "Tweede"><table border = 0 cellpadding = 12><tr><td width = 408 align = center><a href ="#Derde"><img align=bottom alt=Continue border = 0 src=../Stijl/Goudstaf.gif width=379></a></td></tr></table><table border = 0 cellpadding = 12><tr><td width = 333 align = center><h4>ACTUS SECUNDUS.<br><br><i>Ramses. judas. Ruben.</i></h4></td></tr></table><i>Ram.</i> <font size = +3>E</font>T me tuae miserescit aetatis, puer,<br>&#160; &#160; (235) Quem trahere magnos ad Sophompaneae lares<br>&#160; &#160; Manibus revinctum cogor. At ratio imperi<br>&#160; &#160; Non constat aliter nosque lex jussis heri<br>&#160; &#160; jubet ministros esse, censores vetat.<br><i>Jud.</i> Si patere, Ramse, pauca pro puero loquor.<br>&#160; &#160; (240) Si non sat illum liberat tali probro<br>&#160; &#160; Ingenua species oris atque animi doli<br>&#160; &#160; Nondum capaces, pende quod factum dies<br>[<a href = "Facsimiles/GrotiusSophompaneas1635/source/GrotiusSophompaneas1635p18.htm" target = "new">fol. C1v, p. 18</a>]<br>&#160; &#160; Hesterna vidit. Hoc quod adstrictis boum<br>&#160; &#160; Tergoribus aurum publica cusum nota<br>&#160; &#160; (245) Abdiderat error vester, in Syria fuit,<br>&#160; &#160; Ubi vindicare nemo nec poterat queri.<br>&#160; &#160; Rettulimus ultro; munera addidimus soli<br>&#160; &#160; Exigua, fateor, balsama & mortalium<br>&#160; &#160; Imitata digitos poma & haud uni malo<br>&#160; &#160; (250) Medicamen herbas quodque de myrrha fluit<br>&#160; &#160; Apumque nectar atque amygdalinas nuces.<br>&#160; &#160; Si majus isto ferre potuissent onus<br>&#160; &#160; Nostrae quadrupedes, jam puto nos diceres<br>&#160; &#160; Non esse avaros, improbos multo minus.<br>&#160; &#160; (255) Ram.Inanis horas perdere in voces labor,<br>&#160; &#160; Res quas fefellit. Quod datum pretium modo<br>&#160; &#160; Pro Cerere clausum sarcinis vestris fuit,<br>&#160; &#160; Omitto, plena talium nostra est domus.<br>&#160; &#160; At patera, pueri juncta quae rebus fuit,<br>&#160; &#160; (260) Est illa, dominus ipse qua vitis solet<br>&#160; &#160; Libare laticem, cum preces rerum patri<br>&#160; &#160; Pro se domoque fundit & pandi sibi<br>&#160; &#160; Poscit futurae sortis e caelo notas.<br>&#160; &#160; Nam magnus illum saepe dominator poli<br>&#160; &#160; (265) Omnes latentis conscium arcani facit.<br><i>Iud.</i> Si arcana novit, nos quoque haud dubje sciet<br>&#160; &#160; Esse absque noxa. Ram. Pectoris vestri sinus<br>&#160; &#160; Excutite. Verum rectius dicet tibi<br>&#160; &#160; Quam tu ipse nemo. Sed cave te judices<br>&#160; &#160; (270) Ex parte; vitae tota quanta illa est tibi<br>[<a href = "Facsimiles/GrotiusSophompaneas1635/source/GrotiusSophompaneas1635p19.htm" target = "new">fol. C2r, p. 19</a>]<br>&#160; &#160; Spectanda series. non repraesentat sua<br>&#160; &#160; Supplicia semper lentus irasci Deus,<br>&#160; &#160; Sed vetera cernens vitia cumulari novis<br>&#160; &#160; Gravitate poenae temporis pensat moram.<br>&#160; &#160; (275) Impune scelera saeculi tulerant diu<br>&#160; &#160; Veteris gigantes, antequam caelum mari<br>&#160; &#160; Confudit undas & suas caelo mare<br>&#160; &#160; Undas regessit summaque in juga montium<br>&#160; &#160; Saliere nullis clausa littoribus freta.<br>&#160; &#160; (280) Diu superba dicta & in superos minas<br>&#160; &#160; Iactarat aetas illa, cui concordiae<br>&#160; &#160; Rupere fedus vocis ignotae soni.<br>&#160; &#160; Post multa sero facta saevitiae trucis<br>&#160; &#160; Ultraque sexum Veneris inventas faces<br>&#160; &#160; (285) Incendit urbes imbre sulfureo polus.<br><i>Iud.</i> Ferale Dothan nomen & vasti specus<br>&#160; &#160; Immane praeceps, tuque avara Arabum cohors<br>&#160; &#160; Parata quidvis emere, quam nunc memoria<br>&#160; &#160; Ad vos recurrit tristis, & cor verberat!<br>&#160; &#160; (290) <i>Rub.</i> Monuisse memini saepe, ne tantum nefas<br>&#160; &#160; Admitteretis. Haeret hoc animo recens<br>&#160; &#160; Miserum rogantis vultus: illae nos premunt<br>&#160; &#160; Caelo receptae fratribus surdis preces.<br><i>Jud.</i> Alios monere facile; si propriam tibi<br>&#160; &#160; (295) Inspicere vitam cura, non deerit nefas.<br>&#160; &#160; Ram.</i> Quis oris iste turbidi inter vos sonus?<br><i>Jud.</i> Syriae repetimus clara quae nostri loca<br>&#160; &#160; Tenuere patres omnibus circum inclita<br>[<a href = "Facsimiles/GrotiusSophompaneas1635/source/GrotiusSophompaneas1635p20.htm" target = "new">fol. C2v, p. 20</a>]<br>&#160; &#160; Bonitate noti, dexteras magni quibus<br>&#160; &#160; (300) junxere reges & probaverunt fidem;<br>&#160; &#160; Quorum hospitale pectus & mores probos<br>&#160; &#160; Grata celebrat laude Iordanis vadum<br>&#160; &#160; Quae terra & undas inter Euphratis jacet.<br>&#160; &#160; Ram.</i> At non propago semper in laudes patrum<br>&#160; &#160; (305) Succrescit; est cum degener proles probro<br>&#160; &#160; Libidinoso, perfidis pactis, fero<br>&#160; &#160; Facinore turpat generis auctores sui.<br><i>Iud.</i> O, pars nostri sanguinis, aevi<br>&#160; &#160; Primo vernans in flore puer,<br>&#160; &#160; (310) Donum infelix aetatis habes<br>&#160; &#160; Nescire quibus mergare malis.<br>&#160; &#160; O, dulce rubens gratia vultus,<br>&#160; &#160; Permixta velut purpura lacti,<br>&#160; &#160; Aut nascentis lux prima rosae.<br>&#160; &#160; (315) Tuque, o Libyco concolor auro<br>&#160; &#160; Coma, deliciae lenibus auris,<br>&#160; &#160; Quis te diri stipitis ictus<br>&#160; &#160; Aut, si poterit mors dura fugi,<br>&#160; &#160; Horrida quae te specus exspectat?<br>&#160; &#160; (320) Aut qua nobis & patre procul<br>&#160; &#160; Regione jugum famulare feres,<br>&#160; &#160; Heu, non tales natus ad usus,<br>&#160; &#160; Regum sociis generatus avis.<br>&#160; &#160; Non te varia veste decorum<br>&#160; &#160; (325) Laetus cernet cursare pater.<br>&#160; &#160; Non armentum pascere fessis,<br>[<a href = "Facsimiles/GrotiusSophompaneas1635/source/GrotiusSophompaneas1635p21.htm" target = "new">fol. C3r, p. 21</a>]<br>&#160; &#160; C&#249;m sol medium transegit iter,<br>&#160; &#160; Properata feres prandia nobis.<br>&#160; &#160; Et forte aliquis (namque malignis<br>&#160; &#160; (330) Tellus animis non ulla caret)<br>&#160; &#160; In te rursus crimina finget,<br>&#160; &#160; Cum te cernent inopem, externum,<br>&#160; &#160; Vindice nullo.<br><i>Ram.</i> Laudo propinquo sanguinis vinclo tibi<br>&#160; &#160; (335) Quod amas ligatum. Discrepant mortalium<br>&#160; &#160; In multa mores, scita sunt aliis locis<br>&#160; &#160; Alia, ut voluntas sceptra tractantum aut sua<br>&#160; &#160; Cuiusque patriae & gentis utilitas tulit.<br>&#160; &#160; Lex ista ubique est, quae nec in tabulis cedri<br>&#160; &#160; (340) Nec in aere pendet sculpta nec stat marmore,<br>&#160; &#160; Sed corde in ipso est scripta communis manu<br>&#160; &#160; Auctoris: illam qui fugit sese fugit.<br>&#160; &#160; Ferae quoque ipsae genere consortes amant.<br><i>Iud.</i> Ipsos dolores tangis, ut nequeas magis.<br>&#160; &#160; (345) Sed ecce densis praeses Aegypti venit<br>&#160; &#160; Stipatus armis ad laris limen sui.<br>&#160; &#160; Quae nunc neganti quod putant certum fides?<br>&#160; &#160; Quae confitenti venia? Vim sapientiae<br>&#160; &#160; Mihi demit omnem nec sibi vultum sinit<br>&#160; &#160; (350) Constare culpae conscius veteris pavor.<br><br><hr><h4><i>Ramses. Iosephus. judas.</i></h4>&#160; &#160; Ram.</i> <font size = +3>D</font>Eprensa noxa est. salva res. illum penes<br>&#160; &#160; Sacrifica latuit patera quem vinctum vides.<br>[<a href = "Facsimiles/GrotiusSophompaneas1635/source/GrotiusSophompaneas1635p22.htm" target = "new">fol. C3v, p. 22</a>]<br>&#160; &#160; Unum retraxi; sponte grex fratrum it comes<br>&#160; &#160; Monstratque luctum vestibus ruptis suum.<br>&#160; &#160; (355) Ios.</i> Quae vos cupido misera, quae fiducia<br>&#160; &#160; Ad hoc adegit facinus? An vobis ego<br>&#160; &#160; Ignotus adeo, plenus afflatu Dei<br>&#160; &#160; Cui monstrat animus quicquid abstrusum latet<br>&#160; &#160; Et alia vates, perspicax prudentia?<br>&#160; &#160; (360) jud.</i> Magnanime princeps, proximum regno caput,<br>&#160; &#160; Ad tua voluti genua, quae jam possumus<br>&#160; &#160; Reperire pro re verba, quem fandi modum,<br>&#160; &#160; Quo nos tueri teste, quos peragit reos<br>&#160; &#160; Deus ipse? Sed tu, gentium domitor, doma,<br>&#160; &#160; (365) Quod maximum, iram, nec velis quantum potes.<br>&#160; &#160; Munus tuum tuere, quam contra famem<br>&#160; &#160; Vitam dedisti rursus ex poena eripe.<br>&#160; &#160; Hominem facit res una contiguum Deo.<br>&#160; &#160; Servare lapsos. Sume nos nexos tibi,<br>&#160; &#160; (370) Hunc patera sub quo sedit & fratres decem.<br><i>Ios.</i> Mos ille multos tenuit & multos tenet<br>&#160; &#160; Populos Eoi generis, ut poenas vetent<br>&#160; &#160; Intra nocentes stare, sed contagio<br>&#160; &#160; Patres eodem, liberos, fratres trahant<br>&#160; &#160; (375) Et quinque culpae non suae involvant domos.<br>&#160; &#160; Me praeside aliud jus in Aegypto viget<br>&#160; &#160; Et ut per omnes vigeat aetates, precor:<br>&#160; &#160; Sibi quisque peccat, longius non it metus<br>&#160; &#160; Quam facinus, haeres nemo suppliciis venit.<br>&#160; &#160; (380) In quo repertum est crimen, is servus meum<br>[<a href = "Facsimiles/GrotiusSophompaneas1635/source/GrotiusSophompaneas1635p23.htm" target = "new">fol. C4r, p. 23</a>]<br>&#160; &#160; In jus abito. Caeteri immunes malo<br>&#160; &#160; Repetite qui vos avidus exspectat, patrem.<br><i>Jud.</i> Quanquam loqui me terret & noster status<br>&#160; &#160; Et oris illud specimen augustum tui<br>&#160; &#160; (385) Regi secundum, si vales in nos graves<br>&#160; &#160; Suspendere iras, pauca non dura precor<br>&#160; &#160; Ut aure capias verba, contemtus, miser<br>&#160; &#160; Quae fundo, sed quod ad preces satis est, homo.<br>&#160; &#160; Quo tempore ad te prima nos duxit fames,<br>&#160; &#160; (390) Interroganti nostra respondi tibi<br>&#160; &#160; Nos patre genitos qui supra humanae modum<br>&#160; &#160; Aetatis annis vinceret saeclum senex.<br>&#160; &#160; Illi esse natum nos decem praeter novo<br>&#160; &#160; In flore vitae, gaudium & lumen patris,<br>&#160; &#160; (395) Quippe editum curricula cum circum ultima<br>&#160; &#160; Senis iret aetas deque genitrice unicum,<br>&#160; &#160; Carente pridem luce quem quondam alterum<br>&#160; &#160; Idem pepererat uterus. Hunc duci tibi<br>&#160; &#160; Puerum imperabas, ut foret quem tam potens<br>&#160; &#160; (400) Benignitate gratiae impleres tuae.<br>&#160; &#160; Ad ista nobis profuit contra nihil<br>&#160; &#160; Dixisse, vitae fila rupturum patri<br>&#160; &#160; Divortium animo pignoris cari suo.<br>&#160; &#160; Nam tu negabas copiam nobis tui<br>&#160; &#160; (405) Nisi adveniret ille conspectus dari.<br>&#160; &#160; Quae dura postquam verba percepit senex,<br>&#160; &#160; Sedit silens lachrymansque, caniciem sacram<br>&#160; &#160; Et ora faedans pulvere ac turpi luto.<br>[<a href = "Facsimiles/GrotiusSophompaneas1635/source/GrotiusSophompaneas1635p24.htm" target = "new">fol. C4v, p. 24</a>]<br>&#160; &#160; Consumta c&#249;m jam tota deficeret Ceres<br>&#160; &#160; (410) Quam ripa Nili dederat & trepidi invicem<br>&#160; &#160; Obverteremus ora, vicina fame<br>&#160; &#160; Iremus alias quaerere Aegypto dapes<br>&#160; &#160; Senior monebat usque. Nos obtendere<br>&#160; &#160; Tua jussa non flectenda: si parvus domi<br>&#160; &#160; (415) Frater maneret spem cibi nullam super.<br>&#160; &#160; At moestus ille: Filios peperit duos<br>&#160; &#160; Nostro fidelis socia coniugio Rachel.<br>&#160; &#160; Horum prior de latere discessit meo<br>&#160; &#160; Nunquam videndus: eius, heu, miseri truces<br>&#160; &#160; (420) Ita nuntiastis, membra lacerarunt ferae.<br>&#160; &#160; Si nunc ab oculis alterum rapitis meis<br>&#160; &#160; Et aliquid illi eveniat (in multos enim<br>&#160; &#160; Humana casus vita perpetuo patet)<br>&#160; &#160; Respicite canis, oro, quid fiet meis.<br>&#160; &#160; (425) Luctu peresus tabe tristitiae fluens<br>&#160; &#160; Abibo luce eiectus ad mortis loca.<br>&#160; &#160; Nunc te per illum quaeso, si fas est, senem<br>&#160; &#160; (Fuit & tibi olim genitor) atque animam illius<br>&#160; &#160; Quae tota puero pendet ex isto, levi<br>&#160; &#160; (430) Fugitura motu siquid inciderit grave,<br>&#160; &#160; Causam senilis mortis asscribi tuis<br>&#160; &#160; Ne patere titulis, magne regnator Phari.<br>&#160; &#160; Vicarium me sume servitii, precor;<br>&#160; &#160; Onus domorum est tener & invalidus puer,<br>&#160; &#160; (435) Mea maior opera; me patri feci vadem.<br>&#160; &#160; Ne cogar illum aspicere violata fide,<br>[<a href = "Facsimiles/GrotiusSophompaneas1635/source/GrotiusSophompaneas1635p25.htm" target = "new">fol. D1r, p. 25</a>]<br>&#160; &#160; Ne me gemitibus atque lachrymarum imbribus<br>&#160; &#160; Accuset et, cum fuerit in terrae sinum<br>&#160; &#160; Condendus, ipse crimen ibi condam meum.<br>&#160; &#160; (440) <i>Ios.</i> Nec cuncta quae tibi dicta nec credo nihil.<br>&#160; &#160; Qui constituere properat, ingreditur viam<br>&#160; &#160; Ad poenitendum; videro mox amplius.<br><i>Iud.</i> Felix nimis, Iosephe; si exstinctus jaces,<br>&#160; &#160; Quod ista jam non patere nobiscum mala;<br>&#160; &#160; (445) Si vivis, ipse quod tuas iniurias<br>&#160; &#160; Non sinit inultas aetheris magni parens.<br><hr><br><table border = 0 cellpadding = 12><tr><td width = 333 align = center><h4><i>Chorus.</i></h4></td></tr></table><font size = +3>Q</font>Ua nascentes solis radios<br>&#160; &#160; Videt Aegyptus, tellus juxta<br>&#160; &#160; Phoenissa jacet, quam gens hominum<br>&#160; &#160; (450) Meritis partes novit in ambas,<br>&#160; &#160; Dubiam magis an prosit an obsit.<br>&#160; &#160; Pulchra inventis fama Taautae<br>&#160; &#160; Quicquid pelagus tellusque vident,<br>&#160; &#160; Quicquid caeli mobilis orbes<br>&#160; &#160; (455) Et qui Totum colligat a&#235;r,<br>&#160; &#160; Quicquid Toti par mens hominum<br>&#160; &#160; Reperire valet, quater id senis<br>&#160; &#160; Omne legendum praebere notis.<br>&#160; &#160; Sed gens eadem, quasi non morbi<br>&#160; &#160; (460) Satis atque ferae raperent hominum<br>&#160; &#160; Quique obsedit latro Niliacas<br>&#160; &#160; Crocodilus aquas, genus addentes<br>[<a href = "Facsimiles/GrotiusSophompaneas1635/source/GrotiusSophompaneas1635p26.htm" target = "new">fol. D1v, p. 26</a>]<br>&#160; &#160; Ad fata novum, rate coeperunt<br>&#160; &#160; Fragili fluctus sulcare maris<br>&#160; &#160; (465) Nec conspicuum radere littus,<br>&#160; &#160; Sed qua medium pelagus terras<br>&#160; &#160; Effugit austros Helicenque sequi.<br>&#160; &#160; Non ut populis posset longe<br>&#160; &#160; Ferre remotis quae naturae<br>&#160; &#160; (470) Pauca petentis postulat usus,<br>&#160; &#160; Sed ut aequoreos tincta cruores<br>&#160; &#160; Humeris regum lana niteret,<br>&#160; &#160; Ut gramineum dites ornans<br>&#160; &#160; Digitos vomeret gemma virorem.<br>&#160; &#160; (475) Facit haec auri malesana sitis.<br>&#160; &#160; Haec quae docuit spernere caeli<br>&#160; &#160; Pontique minas tenuique animam<br>&#160; &#160; Credere ligno dira cupido,<br>&#160; &#160; Hominem in quae non crimina cogit?<br>&#160; &#160; (480) Hinc illiciti licitique procul<br>&#160; &#160; Discrimen abit. Nulla rapinas<br>&#160; &#160; Prohibet pietas; placet ex omni<br>&#160; &#160; Quaesita loco praeda nec ipsis<br>&#160; &#160; Parcitur aris.<br>&#160; &#160; (485) Felix aetas prima parentum,<br>&#160; &#160; Cum divitiae fraga fuerunt<br>&#160; &#160; Et quos manibus consita nullis<br>&#160; &#160; Sponte sapores protulit arbor.<br>&#160; &#160; Lex una fuit, nescire nefas<br>&#160; &#160; (490) Vitaque simplex & casta satis<br>[<a href = "Facsimiles/GrotiusSophompaneas1635/source/GrotiusSophompaneas1635p27.htm" target = "new">fol. D2r, p. 27</a>]<br>&#160; &#160; Corpore nudo.<br>&#160; &#160; Postquam vallum facta pudori<br>&#160; &#160; Tunica & jam vi pendere fruges<br>&#160; &#160; Terra coacta est, fas ruperunt<br>&#160; &#160; (495) Sanguinis irae. Praescidit aevi<br>&#160; &#160; Cursum fratri fraterna manus.<br>&#160; &#160; Non hic hominum constituit audax<br>&#160; &#160; Labor, ima fodi sensit trepidans<br>&#160; &#160; Viscera tellus meliusque latens<br>&#160; &#160; (500) Duri chalybis vena reperta est.<br>&#160; &#160; Non trux ultra singula carpsit<br>&#160; &#160; Corpora caedes. Ferrum magnos<br>&#160; &#160; Una populos messuit hora<br>&#160; &#160; Et vis scelerum, belli titulo,<br>&#160; &#160; (505) Tanta secuta est, quantam haud ultra<br>&#160; &#160; Tolerare valens maris in se undas<br>&#160; &#160; Terra voravit; nec minus illo<br>&#160; &#160; Aliud caelo mare delapsum est,<br>&#160; &#160; Quali sese fremitu Pharius<br>&#160; &#160; (510) Cautibus altis deiicit amnis.<br>&#160; &#160; Sed nec succum profuit uvae<br>&#160; &#160; In spumantes pressisse lacus.<br>&#160; &#160; Damna accepit tunc magna pudor,<br>&#160; &#160; Natis patrum risa senectus,<br>&#160; &#160; (515) Peperit patri nata nepotes.<br>&#160; &#160; Quid non reperit faeda voluptas?<br>&#160; &#160; Tibi gens Mesoris multum & nostro<br>&#160; &#160; Gratulor aevo, cuius culpas<br>[<a href = "Facsimiles/GrotiusSophompaneas1635/source/GrotiusSophompaneas1635p28.htm" target = "new">fol. D2v, p. 28</a>]<br>&#160; &#160; Quam datur arcto fine coercet<br>&#160; &#160; (520) Dux egregius, vitium resecans<br>&#160; &#160; Lege severa: sed & ipse suo<br>&#160; &#160; Magis exemplo certat sanctos<br>&#160; &#160; Reddere mores.<br>&#160; &#160; Placet hic morari. Magna res coepta est; libet<br>&#160; &#160; (525) Videre tandem quem sit habitura exitum.<br><a name = "Derde"><table border = 0 cellpadding = 12><tr><td width = 408 align = center><a href ="#Vierde"><img align=bottom alt=Continue border = 0 src=../Stijl/Goudstaf.gif width=379></a></td></tr></table><table border = 0 cellpadding = 12><tr><td width = 333 align = center><h4>ACTUS TERTIUS.<br><br><i>Nuntius. Iosephus.</i></h4></td></tr></table><i>Nun.</i> Quae pars feroces maxime populos habens<br>&#160; &#160; Rubrum vetat coire Carpathio mare,<br>&#160; &#160; Tota est in armis; quisque jus dicit sibi<br>&#160; &#160; Spretoque magni regis imperio furit.<br>&#160; &#160; (530) <i>Ios.</i> Grave, sed frequens jam gentibus Phariis malum.<br>&#160; &#160; Sed non medenti sufficit quali lues<br>&#160; &#160; Flammetur aestu nosse, quam partem premat<br>&#160; &#160; Quibusque sese suscitet stimulis dolor.<br>&#160; &#160; Noscenda morbi causa. Tu nobis quoque<br>&#160; &#160; (535) Edissere ex quo fonte manarit malum.<br><i>Nun.</i> Prima a nomarchis causa, qui jussis tuis<br>&#160; &#160; Inobsequentes, dum nimis lucro student<br>&#160; &#160; Pretioque magno farra trans finem vehunt,<br>&#160; &#160; Parce dederunt ruris habitanti loca<br>&#160; &#160; (540) Alimenta plebi, deinde mox minus & minus.<br>&#160; &#160; Vitam diu protraxit aliena fame<br>&#160; &#160; Opulentus emptor; tradidit panem manus<br>[<a href = "Facsimiles/GrotiusSophompaneas1635/source/GrotiusSophompaneas1635p29.htm" target = "new">fol. D3r, p. 29</a>]<br>&#160; &#160; Egena: tanto maior erat auri fames.<br>&#160; &#160; Postquam per agros tota defecit Ceres,<br>&#160; &#160; (545) Pecori invidere coepit & stratum solo<br>&#160; &#160; Virgulta & herbas vulgus in ventrem tulit.<br>&#160; &#160; Nec in eo videbat turba quid faceret mali;<br>&#160; &#160; Nam vacua simulac terra graminibus fuit,<br>&#160; &#160; Periere nigra tabe lanigeri greges<br>&#160; &#160; (550) Bovesque & hominum quicquid in pastus dedit<br>&#160; &#160; Natura. Miseri ruris excubias, canes,<br>&#160; &#160; Ibimque & alia foeda contactu quoque<br>&#160; &#160; Vertere in epulas. Quis putet? Multi aspides<br>&#160; &#160; Venantur & venena prudentes edunt.<br>&#160; &#160; (555) Stat turpis ore pallor & fluitat cutis<br>&#160; &#160; Abactaque intus lumina atque artus hiant.<br>&#160; &#160; Pressit querelas gemitus infelix diu.<br>&#160; &#160; Tandem unus alterque otio soliti pigro<br>&#160; &#160; Traducere aevum laevaque ausi etiam prius<br>&#160; &#160; (560) Iacere in potentes verba, dum vesper polo<br>&#160; &#160; Obducit umbras, dum color rebus perit;<br>&#160; &#160; Colligere coetus atque ibi veteres novis<br>&#160; &#160; Aggerere culpas, aut ubi thura, ut pios<br>&#160; &#160; Faciunt miseriae, populus adolebat Deo<br>&#160; &#160; (565) Captare turbam: Quem sibi esuries modum<br>&#160; &#160; Haec sperat?, ajunt. Nostrane hoc patientia<br>&#160; &#160; Exspectat, ut sit pugna quis cuius prior<br>&#160; &#160; Discerpat artus, natus ut patris veru<br>&#160; &#160; Coquatur atque redeat in matrem puer?<br>&#160; &#160; (570) Potentiam timetis? Haec nihil est nisi<br>[<a href = "Facsimiles/GrotiusSophompaneas1635/source/GrotiusSophompaneas1635p30.htm" target = "new">fol. D3v, p. 30</a>]<br>&#160; &#160; Inane nomen, quod parit segrex pavor.<br>&#160; &#160; Quicunque terret singulos cunctos timet.<br>&#160; &#160; Haec quisque semel audita quoquo advenerat<br>&#160; &#160; Profert & auget. Parva pars ad te preces<br>&#160; &#160; (575) Suasere mitti, victa quorum auctoritas.<br>&#160; &#160; Pars magna ut oestro tacta plus motoribus<br>&#160; &#160; Insanit ipsis. Impetu quanto ruunt<br>&#160; &#160; Per inane venti, montis & rupti latus<br>&#160; &#160; Iactant & alta robora excutiunt solo,<br>&#160; &#160; (580) Sic conglobata rapitur agrestis cohors,<br>&#160; &#160; Sudes praeustas saxaque & fracti ferens<br>&#160; &#160; Partes aratri; mille vox linguis sonat:<br>&#160; &#160; Petenda Coptos sede dominantum potens;<br>&#160; &#160; Ibi panis, ibi vindicta. Capit exercitus<br>&#160; &#160; (585) Vires eundo. Plurimi qua transitus<br>&#160; &#160; Numerum stupent faciuntque. Cum ventum prope<br>&#160; &#160; Et urbs in oculis, claustra portarum petunt<br>&#160; &#160; Flammante taeda. Traxit acre incendium<br>&#160; &#160; Abjes & ingens Eurus adiuvit faces.<br>&#160; &#160; (590) Sparsus propinquas ignis invasit domus,<br>&#160; &#160; Volitant favillae, piceus it caelo globus,<br>&#160; &#160; Dumque urbis illuc populus accurrens parat<br>&#160; &#160; Remedia flammae, ruris hoc usa agmina<br>&#160; &#160; Pavore muri parte neglecta irruunt<br>&#160; &#160; (595) Statimque rapta publicis penetralibus<br>&#160; &#160; Arma induuntur & vibrant enses manu.<br><i>Ios.</i> Solos nomarchas ista seditio petit?<br>&#160; &#160; An latius vagatur & discrimine<br>[<a href = "Facsimiles/GrotiusSophompaneas1635/source/GrotiusSophompaneas1635p31.htm" target = "new">fol. D4r, p. 31</a>]<br>&#160; &#160; Sontes remoto miscet innocuo gregi?<br><i>Nun.</i> (600) Rabies in ipsos prima rectores furens<br>&#160; &#160; In frusta multos carpsit atque horum nihil<br>&#160; &#160; Tumulo reliquit. profuit paucis fuga,<br>&#160; &#160; Quos nunc ferarum deviae latebrae tegunt.<br>&#160; &#160; Mox horrea invasere. Quae potuit Ceres<br>&#160; &#160; (605) Servata recte temporis longi famem<br>&#160; &#160; Arcere populo, rapta sine lege ac modo,<br>&#160; &#160; Mali diebus attulit paucis moram.<br>&#160; &#160; Primordia haec fuere; sed non vis stetit<br>&#160; &#160; Qua coepit, ire in peius ut morbi solent.<br>&#160; &#160; (610) Quae clara pendent dona templorum tholis,<br>&#160; &#160; Quae publici usus gaza, privatis sua<br>&#160; &#160; Quos arca census servat in praedam venit.<br>&#160; &#160; Nec ignis avidas arcet inhiantum manus:<br>&#160; &#160; Diripitur ardens Coptos; ingenuam quoque<br>&#160; &#160; (615) Pubem virosque nobiles captos trahunt<br>&#160; &#160; Pretioque servos barbaro mittunt solo.<br><i>Ios.</i> Quis ausus emere liberi juris genus?<br><i>Nun.</i> Arabum regentes arva bisseni duces.<br><i>Ios.</i> Gens ista mores Agaris iniustos refert.<br>&#160; &#160; (620) Sed in urbe capta nunc quis imperii modus?<br><i>Nun.</i> Non una mansit forma; ductorem sibi<br>&#160; &#160; Legere summo jure; displicuit cito.<br>&#160; &#160; Impositus armis alius & vincta additis<br>&#160; &#160; Sociis potestas. Sed nec hoc mansit diu<br>&#160; &#160; (625) Datumque turbae regimen. Ibi sententiae<br>&#160; &#160; Clamore certant imperatque audacia.<br>[<a href = "Facsimiles/GrotiusSophompaneas1635/source/GrotiusSophompaneas1635p32.htm" target = "new">fol. D4v, p. 32</a>]<br>&#160; &#160; Contenta verbis nec manet discordia:<br>&#160; &#160; Vulneribus agitur. Ipse conflictum trucem<br>&#160; &#160; Motasque vidi mutuam in caedem manus.<br><i>Ios.</i> (630) Spondent paratam quae refers victoriam!<br>&#160; &#160; Ramse, properiter quot potes turmas rape<br>&#160; &#160; Cincturus urbem. Fecero justae brevi<br>&#160; &#160; Adsint cohortes & per infernos specus<br>&#160; &#160; Qui moenia intra militem obscurum locent.<br>&#160; &#160; (635) Nec deerit aries horrido incussu gravis<br>&#160; &#160; Nec capite tecto vineae serpens opus.<br>&#160; &#160; Per haec potitus urbis, armatum gregem<br>&#160; &#160; Imbuere Phario sanguine aut praeda cave.<br>&#160; &#160; Exspectet a me commoda & pretium suo<br>&#160; &#160; (640) miles labori; sufficit rex omnibus,<br>&#160; &#160; Ne civium dolore sibi quaestum parent.<br>&#160; &#160; Civile regimen da nec opulentis nimis,<br>&#160; &#160; Qui multa habentes semper in majus tamen<br>&#160; &#160; Sua vota mittunt tamque nil parentium<br>&#160; &#160; (645) populo volunt licere quam nil non sibi;<br>&#160; &#160; Nec contra egenis, quippe cor quorum exedit<br>&#160; &#160; Inimicus aequo livor insociabilis,<br>&#160; &#160; Aliena cernens lumine infesto bona.<br>&#160; &#160; Quod civitatem continet medium est genus,<br>&#160; &#160; (650) luxu remotum, sorde contemta vacans.<br>&#160; &#160; Hinc, quae per omnes lance distribuas pari,<br>&#160; &#160; Alimenta mittam. Quicquid aspiciens Cyprum<br>&#160; &#160; Littus rubentes inter & fluctus situm est,<br>&#160; &#160; Qua parte Pharius limes extrema sedet<br>[<a href = "Facsimiles/GrotiusSophompaneas1635/source/GrotiusSophompaneas1635p33.htm" target = "new">fol. E1r, p. 33</a>]<br>&#160; &#160; (655) Tellure, denso militum obtentu tege.<br>&#160; &#160; Venient favente tempora aetherio patre<br>&#160; &#160; Meliora, cum gens sentiet vires Phari<br>&#160; &#160; Nabataea, nostris quae frui gaudet malis.<br>&#160; &#160; Tenebricosus servet imperio male<br>&#160; &#160; (660) Usos nomarchas carcer atque illos simul,<br>&#160; &#160; Quibus inquinata caede rectorum manus,<br>&#160; &#160; Quamvis nocentum, more non tolerabili<br>&#160; &#160; Et hoste pacis. Illa terrebunt magis<br>&#160; &#160; Supplicia quae non ira constituet recens,<br>&#160; &#160; (665) Sed amica gravibus tarda consiliis mora.<br>&#160; &#160; Veniam ferunto qui satis delinquere<br>&#160; &#160; Habuere tantum, jusserat quantum fames,<br>&#160; &#160; Non quorum avarus sese in alienas opes<br>&#160; &#160; Immersit animus. At quibus popularium<br>&#160; &#160; (670) Ludibrio quaestuque libertas fuit,<br>&#160; &#160; Nunc jura poenis sentiant ipsi suis<br>&#160; &#160; Quae reppererunt: terra viventes premat.<br>&#160; &#160; Ibi per laborem tempora erepta die<br>&#160; &#160; Dimetientes compedem duram trahant.<br>&#160; &#160; (675) Sed & hi tamen pascantur & quam facinore<br>&#160; &#160; Laesere diro patriam exemplo juvent<br>&#160; &#160; Spectaculoque miseriae prosint diu.<br>&#160; &#160; Fac ista cures. Quae domum spectant meam<br>&#160; &#160; Iam pauca ego intus coniugi fidae loquar.<br><hr><br>[<a href = "Facsimiles/GrotiusSophompaneas1635/source/GrotiusSophompaneas1635p34.htm" target = "new">fol. E1v, p. 34</a>]<br><br><table border = 0 cellpadding = 12><tr><td width = 333 align = center><h4><i>Iudas. Simeon.</i></h4></td></tr></table>&#160; &#160; (680) <font size = +3>P</font>Roh, qualis iste, Simeo, vir! quam provide<br>&#160; &#160; Cuncta ordinavit; quam peraequavit bene<br>&#160; &#160; Supplicia meritis, juris ac recti tenax!<br><i>Sim.</i> Talem diu jam video, pro vobis ego<br>&#160; &#160; Dum servor obses. Saepe conspectus mihi<br>&#160; &#160; (685) sedere & aequus partis utriusque arbiter<br>&#160; &#160; Audire patiens dicta nec verbo levi<br>&#160; &#160; Nec ore motus prodere indicium sui.<br>&#160; &#160; Valebat illo testium sub judice<br>&#160; &#160; Fides magis quam numerus & testis locum<br>&#160; &#160; (690) Implebat ante vita quae fuerat rei.<br>&#160; &#160; Legum studebat persequi normam, nisi<br>&#160; &#160; Suaderet aliquid tristibus clementia<br>&#160; &#160; Detrahere poenis - non tamen sic lenitas<br>&#160; &#160; Nimis ut soluta demeret vitiis metum.<br>&#160; &#160; (695) <i>Iud.</i> Quid esse dicam, quod Sophompaneas heri<br>&#160; &#160; Nos hospitali largus excipiens dape<br>&#160; &#160; Hoc quem dedit natura disposuit loco?<br><i>Sim.</i> Mihi crede, quod tu, frater, eximium putas,<br>&#160; &#160; Minimum est in illo. Magna vis illum Dei<br>&#160; &#160; (700) Inspirat & quae non valet mens assequi<br>&#160; &#160; Mortalis intus spiritu aetherio monet.<br><i>Iud.</i> Quae se ista tanto porticus spatio explicat<br>&#160; &#160; Amplexa totam latere tergemino domum?<br><i>Sim.</i> Istam petitis littore usque ab Ionio<br>&#160; &#160; (705) Fieri columnis jussit in amicum suum<br>[<a href = "Facsimiles/GrotiusSophompaneas1635/source/GrotiusSophompaneas1635p35.htm" target = "new">fol. E2r, p. 35</a>]<br>&#160; &#160; Rex non avarus. jud. Intus aspicere an licet?<br><i>Sim.</i> Licet & juvabit; namque & hic multo litas<br>&#160; &#160; Colore tabulas, opera sollicitae manus,<br>&#160; &#160; Rex jussit addi, quae Sophompaneae decus<br>&#160; &#160; (710) Et acta monstrent hospitum conspectibus,<br>&#160; &#160; Ut ipse famae vivus intersit suae.<br><i>Iud.</i> Eamus ergo; ne time, non, Beniamin,<br>&#160; &#160; Te deseremus; non tuos fratrum chorus<br>&#160; &#160; Effugiet oculos ilicetque aderit tibi<br>&#160; &#160; (715) Simulatque magni praesidis cardo strepet.<br><i>Sim.</i> Haec opera visu quam potes propero rape!<br><i>Iud.</i> Quid ista sibi vult femina iratum rubens,<br>&#160; &#160; Quae crine vulso lacera & humectans genas<br>&#160; &#160; Chlamydem simul fugientis &#224; tergo rapit?<br>&#160; &#160; (720) Sim.</i> Matrona forma simul & imperio potens<br>&#160; &#160; Stimulis negati saevit in castum stupri<br>&#160; &#160; Regeritque crimen scelereque obvelat scelus<br>&#160; &#160; Mendacioque pignore hoc quaerit fidem.<br><i>Iud.</i> Video nigrantem carceris saevi domum.<br>&#160; &#160; (725) Sim.Hoc ille clausus crimen alienum luit.<br><i>Iud.</i> Quis de racemo triplice tres uvas premens<br>&#160; &#160; geniale regis fundit in phialam merum?<br><i>Sim.</i> Non gesta res est, sed Sophompaneae fuit<br>&#160; &#160; Qui vinculorum socius hanc somno datus<br>&#160; &#160; (730) imaginem conspexit & Phoebi jubar<br>&#160; &#160; Simul extulisset tertiam coelo facem<br>&#160; &#160; Se rursum ut ante regiae poclis fore<br>&#160; &#160; Mensae ministrum didicit illo interprete.<br>[<a href = "Facsimiles/GrotiusSophompaneas1635/source/GrotiusSophompaneas1635p36.htm" target = "new">fol. E2v, p. 36</a>]<br>&#160; &#160; Vocem secutus exitus vatem probat.<br>&#160; &#160; (735) Heu, quam brevis memoria factorum bene!<br>&#160; &#160; Ex carcere illo pristinum indeptus locum<br>&#160; &#160; Insignis opibus, gratia clarus, potens<br>&#160; &#160; honore, mansit cultae amicitiae prius<br>&#160; &#160; Praesagiorumque & sui pacti immemor,<br>&#160; &#160; (740) donec suum bis signa per bis sex iter<br>&#160; &#160; Sol explicaret & Phari sapientibus<br>&#160; &#160; obscura regis quaereret vatem quies.<br><i>Iud.</i> Est alia tetra tristis in caligine<br>&#160; &#160; Species. Canistra plena regalis tria<br>&#160; &#160; (745) mensae paratu lancinant rostris aves<br>&#160; &#160; Epulasque dulces unguibus faedis trahunt.<br><i>Sim.</i> Et ista somni forma quam vidit miser<br>&#160; &#160; Captivus, olim regiae structor dapis,<br>&#160; &#160; Sicutque vatis dixerat vox praescia,<br>&#160; &#160; (750) cum tertio purpurea curriculo diem<br>&#160; &#160; Proferret Eos, horrida pendens cruce<br>&#160; &#160; Avidas volucres artubus pavit suis.<br><i>Iud.</i> Septem superbas corpore eximio boves<br>&#160; &#160; Niliaca profert unda, quas ripam gravi<br>&#160; &#160; (755) pede metientes graminum pascit viror.<br>&#160; &#160; Sequuntur aliae pigra quas genuit palus<br>&#160; &#160; Macie juvencae squallidae numero pari,<br>&#160; &#160; Quae simul ad eadem repserant aegre loca<br>&#160; &#160; Illas opimas lurido rictu vorant.<br>&#160; &#160; (760) Septem beatae pondere in terram suo<br>&#160; &#160; Vergunt aristae; flavus est illis color.<br>[<a href = "Facsimiles/GrotiusSophompaneas1635/source/GrotiusSophompaneas1635p37.htm" target = "new">fol. E3r, p. 37</a>]<br>&#160; &#160; Totidem sed alios video contiguos solo,<br>&#160; &#160; Sitiente culmos mergite, exsuccos, leves,<br>&#160; &#160; Quos aestuosus solis exhausit vapor,<br>&#160; &#160; (765) & virus horum nobiles spicas necat.<br>&#160; &#160; Quis iste in ostro talia aspectat jacens?<br><i>Sim.</i> Rex ipse. Namque huic fruge felici uberes<br>&#160; &#160; Septem atque septem segetis infaustae notat<br>&#160; &#160; Annos latente noctis effigie Deus.<br>&#160; &#160; (770) Sed nemo nodos potuit hos evolvere,<br>&#160; &#160; Nisi ille quem rex carcere eductum horrido<br>&#160; &#160; ob id secundum culmini fecit suo.<br><i>Iud.</i> Agnosco pictum byssino cultu; trahit<br>&#160; &#160; Eburnus illum currus; in laeva micat<br>&#160; &#160; (775) radiatus adamas, torquis insigne aureum<br>&#160; &#160; Dependet humeris; pronus in faciem jacens<br>&#160; &#160; Adorat illum populus & laudes canit.<br>&#160; &#160; Sed quae illa triplici classe distincta agmina?<br>&#160; &#160; Succincta tunicis prima pars, pars altera<br>&#160; &#160; (780) sudat sub armis, carbaso pars tertia<br>&#160; &#160; A capite ad imos candida tegitur pedes.<br><i>Sim.</i> Quoscunque populos claustra regnorum Philae<br>&#160; &#160; Cohibent & ingens Nilus & Nili mare,<br>&#160; &#160; hos docuit ille in genera partiri tria<br>&#160; &#160; (785) & distributas singulis artes novis<br>&#160; &#160; Auxit repertis. En aratores habet<br>&#160; &#160; Sors prima & operas vita quarum usu viget.<br>&#160; &#160; Monstravit ille spumeam vim fluminis<br>&#160; &#160; Attollere in sublime circuitu rotae<br>[<a href = "Facsimiles/GrotiusSophompaneas1635/source/GrotiusSophompaneas1635p38.htm" target = "new">fol. E3v, p. 38</a>]<br>&#160; &#160; (790) Non constituro mobilis vestigio.<br>&#160; &#160; En rursus alii, hospitibus admirabile,<br>&#160; &#160; tractant farinam pedibus & manibus lutum.<br>&#160; &#160; Secundus ordo miles; hunc alto otio<br>&#160; &#160; Agitare bellum docuit. Hi vallum ferunt,<br>&#160; &#160; (795) currunt in armis alii & in palum graves<br>&#160; &#160; Meditantur ictus. Pars equi non mitibus<br>&#160; &#160; urgent lupatis ora & in gyrum trahunt.<br>&#160; &#160; Currus at aliis regere falcigeros labor.<br>&#160; &#160; Pars justa castris spatia dimensi parant<br>&#160; &#160; (800) munire fossis & superiecto aggere.<br>&#160; &#160; Hos contus ingens armat; his nervo sonans<br>&#160; &#160; Sinuatur arcus; hi securigera manu<br>&#160; &#160; ferire discunt. Cernis in dextram modo,<br>&#160; &#160; Modo in sinistram tota versari agmina?<br>&#160; &#160; (805) Modo explicatur frons, modo in cuneum coit.<br>&#160; &#160; Dicata sacris tertia est hominum cohors,<br>&#160; &#160; Quam gaza regis oneris exsortes alit,<br>&#160; &#160; Nec hos Sabaeos crede tantum altaribus<br>&#160; &#160; Adolere odores. Quin Sophompanea duce<br>&#160; &#160; (810) quaerunt vagantes quid retro stellas agat,<br>&#160; &#160; Cur Cancri ad orbem longior soli mora,<br>&#160; &#160; Idemne semper ursa destiterit polo;<br>&#160; &#160; Quae causa coelum siderum partu novo<br>&#160; &#160; faecundet & consilia rimantur Dei<br>&#160; &#160; (815) per omne Mundi, quanta natura est, opus.<br>&#160; &#160; Formas quoque illas pulveri inscriptas vides?<br>&#160; &#160; Ibi triquetrus disputant quantum ambitus<br>[<a href = "Facsimiles/GrotiusSophompaneas1635/source/GrotiusSophompaneas1635p39.htm" target = "new">fol. E4r, p. 39</a>]<br>&#160; &#160; Contineat aequor, orbe sit quanto minor<br>&#160; &#160; Quae media fines linea attingit duos.<br>&#160; &#160; (820) Tum quicquid egit fortiter bello Pharos,<br>&#160; &#160; Aut pace placide; quicquid Aegypto utile<br>&#160; &#160; Sanxere leges, Memphide & regnantium<br>&#160; &#160; A Mesore primo nomina & populi truces<br>&#160; &#160; Motus in alta mole pyramidum notant,<br>&#160; &#160; (825) rerum exprimentes signa, non vocum sonos.<br><i>Iud.</i> Quid illa sibi vult tabula, generosi ducis,<br>&#160; &#160; ubi plebs ad aulam pallida ac trepidans coit?<br><i>Sim.</i> Res magna regis agitur. Ut primum fidem<br>&#160; &#160; Segeti abnegavit annus esurie exciti<br>&#160; &#160; (830) Mancipia vendunt Cerere, quam rex horreis<br>&#160; &#160; Dum larga messis fuerat abdiderat suis,<br>&#160; &#160; Hoc vate monitus. Saevior postquam fames<br>&#160; &#160; Momordit artus, adferunt pretium boves<br>&#160; &#160; Et quicquid herbis pascitur laetis pecus;<br>&#160; &#160; (835) At mox & agros, deinde jus etiam sui.<br>&#160; &#160; Sic cuncta magnus arva quae Nilus videt,<br>&#160; &#160; Demtis sacrato dicta quae fuerant choro,<br>&#160; &#160; hominumque venit turba sub regis manum,<br>&#160; &#160; Quos ille (namque id columen imperii fore<br>&#160; &#160; (840) Dux aestimavit) linquere &#224; proavis diu<br>&#160; &#160; habitata jussit arva, & aliena in loca<br>&#160; &#160; Misit colonos. <i>Iud.</i> Proh viri sapientiam,<br>&#160; &#160; Sive illa ab usu, sive de coelo data est.<br>&#160; &#160; Sed ne illa nobis obsit, haud frustra mihi<br>&#160; &#160; (845) Cor timet; ab ipso multa nesciri velim.<br>[<a href = "Facsimiles/GrotiusSophompaneas1635/source/GrotiusSophompaneas1635p40.htm" target = "new">fol. E4v, p. 40</a>]<br><i>Sim.</i> Spatium quod ultra porticus tergum domus<br>&#160; &#160; Spectans recedit, nil habet te quod juvet<br>&#160; &#160; Inspicere. Saeclis cuncta quae populo Phari<br>&#160; &#160; Venient, futuris fata mens ibi praescia<br>&#160; &#160; (850) Disposuit. Illa mersa nunc caligine<br>&#160; &#160; Intelligentur, cum fidem faciet dies.<br>&#160; &#160; Et jam diu nos pavidus exspectat puer.<br><br><hr><table border = 0 cellpadding = 12><tr><td width = 333 align = center><h4><i>Chorus.</i></h4></td></tr></table>&#160; &#160; <font size = +3>N</font>Ile, seu Siris potius vocaris,<br>&#160; &#160; Sive te nostri melius parentes<br>&#160; &#160; (855) Astapum dicunt, vaga cuius unda<br>&#160; &#160; fontis ignoto veniens ab ortu,<br>&#160; &#160; Vasta qua squallent loca se profundas<br>&#160; &#160; Abdit in terras hominique nata<br>&#160; &#160; Rursus emergit scopulique ab alti<br>&#160; &#160; (860) Lapsa bis saxo violenta murmur<br>&#160; &#160; Iactat horrendum, bifidoque cursu<br>&#160; &#160; Lambit Aegyptum latere ex utroque,<br>&#160; &#160; Donec immensis procul evoluta<br>&#160; &#160; ostiis findit mare; quid profabor<br>&#160; &#160; (865) Virgo, doctorum grege dissidente<br>&#160; &#160; Saepe qui magni ducis advocati<br>&#160; &#160; Ad dapes aures tetigere nostras?<br>&#160; &#160; Quas tibi dicam nocuisse causas,<br>&#160; &#160; Quod Pharum quondam solitus rigare<br>&#160; &#160; (870) Imbris ut fusi nihil indigeret,<br>&#160; &#160; Sirio quamvis toties vocante<br>[<a href = "Facsimiles/GrotiusSophompaneas1635/source/GrotiusSophompaneas1635p41.htm" target = "new">fol. F1r, p. 41</a>]<br>&#160; &#160; Vincere octonos cubitos recusas?<br>&#160; &#160; Solis an junctis veniens ab astris<br>&#160; &#160; In modum crevit calor auctiorem<br>&#160; &#160; (875) Et sitim tellus mea sentit altrix<br>&#160; &#160; Nec suas amni pluvias refundit?<br>&#160; &#160; An tuos natum vegetare cursus<br>&#160; &#160; Mercuri velox hebetavit astrum<br>&#160; &#160; Stella Saturni pigra? num gelatus<br>&#160; &#160; (880) Occidens vernos Zephyros retentat,<br>&#160; &#160; Qui tuum toto pelago retundunt<br>&#160; &#160; Flumen, & cogunt superare ripas?<br>&#160; &#160; An cadens in se vetera abnegavit<br>&#160; &#160; In tuos cursus alimenta tellus,<br>&#160; &#160; (885) Dum quod Atlantis juga pulsat omnem<br>&#160; &#160; Ambiens Mundum mare per cavernas<br>&#160; &#160; Abditas caeco vetat ire fluctu,<br>&#160; &#160; Aut via labi prohibet latente<br>&#160; &#160; Qui tibi furtim sociantur amnes?<br>&#160; &#160; (890) Ista, ni fallor, nimium periti<br>&#160; &#160; Quaeritis frustra. Deus orbis auctor<br>&#160; &#160; Ipse, cum terris male mixtus humor<br>&#160; &#160; Littore & ripis didicit teneri,<br>&#160; &#160; Fecit & Nilum propriaque vinxit<br>&#160; &#160; (895) Lege, quam culpas hominum perosus<br>&#160; &#160; Mutat, & monstris mala saecla terrens<br>&#160; &#160; Tentat in rectum revocare gentes.<br><br><a name = "Vierde"><table border = 0 cellpadding = 12><tr><td width = 408 align = center><a href ="#Vijfde"><img align=bottom alt=Continue border = 0 src=../Stijl/Goudstaf.gif width=379></a></td></tr></table>[<a href = "Facsimiles/GrotiusSophompaneas1635/source/GrotiusSophompaneas1635p42.htm" target = "new">fol. F1v, p. 42</a>]<br><br><table border = 0 cellpadding = 12><tr><td width = 333 align = center><h4>ACTUS QUARTUS.<br><br><i>Iosephus.&#160; &#160; Iudas.&#160; &#160; Benjamin.</i></h4></td></tr></table><i>Ios.</i> <font size = +3>A</font>Bripite puero vincula, ut respondeat<br>&#160; &#160; Liberius; & vos, corporis comites mei<br>&#160; &#160; (900) Et fida famuli turba, vosque &#244; Nubides,<br>&#160; &#160; Abstate. Sunt quae solus hospitibus loquar.<br>&#160; &#160; Vivitne genitor ille, quem dixtis, senex?<br><i>Iud.</i> Vivum reliqui, regna cum peterem Phari.<br><i>Ios.</i> Quot ejus aetas annuos cursus habet?<br><i>Iud.</i> (905) Orbes peregit prope ter & decies decem.<br><i>Ios.</i> Aetasne tam declivis &#224; morbo vacat?<br><i>Iud.</i> Maerore demto nullum habet morbi genus.<br><i>Ios.</i> Hunc ergo puerum moeret abductum sibi?<br><i>Iud.</i> Est alius etiam qui senem torquet dolor.<br><i>Ios.</i> (910) Licetne scire? nam senex pater & mihi est.<br><i>Iud.</i> Dixisse memini. filium amissum dolet.<br><i>Ios.</i> Quae saeva patri filium sors abstulit?<br><i>Iud.</i> Id scire oportet cuncta cernentem Deum.<br><i>Ios.</i> Testem invocasti rite quem fugiat nihil.<br><i>Iud.</i> (915) Certum docere nemo nos hominum potest.<br><i>Ios.</i> Permulta saepe ignota detexit dies.<br><i>Iud.</i> O, si ulla praestet hoc quod optamus dies!<br><i>Ios.</i> Velletis illum forte restitui patri.<br><i>Iud.</i> Si liceat emere hoc morte non faciam moram.<br><i>Ios.</i> (920) Adeone patris proximus cordi fuit?<br><i>Iud.</i> Ut nullus ullum genitor adamarit magis.<br>[<a href = "Facsimiles/GrotiusSophompaneas1635/source/GrotiusSophompaneas1635p43.htm" target = "new">fol. F2r, p. 43</a>]<br><i>Ios.</i> Animo probo quod esset, & nulli invidens?<br><i>Iud.</i> Et quia bonam spem dederat egregia indoles.<br><i>Ios.</i> Quid visa vobis regna pollentis Phari?<br><i>Iud.</i> (925) Nihil illa cedunt optimis Syriae locis.<br><i>Ios.</i> Etiamne regimen placet & imperii modus?<br><i>Iud.</i> Miranda vero cuncta, te imprimis duce.<br><i>Ios.</i> Velletis & vos his locis considere;<br><i>Iud.</i> Ob multa; primum ne ingruat rursum fames.<br><i>Ios.</i> (930) Et vos quid ergo cogit hinc discedere,<br><i>Iud.</i> Domi relictus non relinquendus pater.<br><i>Ios.</i> An huc & ipse posset adduci senex?<br><i>Iud.</i> Illius est statuere; parere est meum.<br><i>Ios.</i> Amore forte filii huc posset trahi.<br><i>Iud.</i> (935) Nam carus illi fuit & hic semper puer.<br><i>Ios.</i> Quod nomen illi genitor imposuit? rogo.<br><i>Iud.</i> Jussu vocari Benjamin patrio solet.<br><i>Ios.</i> Dextrae potentis omen isto in nomine est.<br><i>Iud.</i> Quid hoc? Hebraeae percipis linguae sonum?<br><i>Ios.</i> (940) Et ipse vestris adfui quondam locis.<br><i>Iud.</i> Huc quae tulit te causa, si fas quaerere est?<br><i>Ios.</i> Iniquus in me livor, inclemens fera.<br><i>Iud.</i> Non illa nostro pestis ignota est solo.<br><i>Ios.</i> Vendine & illic liberum corpus solet?<br><i>Iud.</i> (945) Hoc mos & acri scita supplicio vetant.<br><i>Ios.</i> Sed multa fieri video quae leges vetant.<br><i>Iud.</i> Sed quae nisi homines puniant, punit Deus.<br><i>Ios.</i> Jam dic quod illi nomen amisso fuit.<br><i>Iud.</i> Josephus. hoc egregius imposuit parens.<br>[<a href = "Facsimiles/GrotiusSophompaneas1635/source/GrotiusSophompaneas1635p44.htm" target = "new">fol. F2v, p. 44</a>]<br><i>Ios.</i> (950) Vestri quid illud voce sermonis notat?<br><i>Iud.</i> Significat incrementa felicis domus.<br><i>Ios.</i> Res saepe respondere nominibus solet.<br><i>Iud.</i> Sed hoc inane nomen eventus docet.<br><i>Ios.</i> Ne temere desperare. nil durum Deo.<br><i>Iud.</i> (955) Utinam, sed insperata, det nobis Deus!<br><i>Ios.</i> Dedit, & dabit. Respicite me, fratres mei.<br>&#160; &#160; Josephus ego sum. nomen Aegyptus mihi<br>&#160; &#160; Imposuit aliud. quam meam sortem auxerit<br>&#160; &#160; Fautor Deus, videtis. Ex animo procul<br>&#160; &#160; (960) Dothan, minaeque mortis, & tristis specus,<br>&#160; &#160; Et Arabes, abeant. Somniis constat fides.<br>&#160; &#160; Satis hoc: nec aliud majus &#224; vobis volo.<br><i>Iud.</i> Generose praeses: non enim fratrem audeam<br>&#160; &#160; Vocare, quia nos conscius culpae pudor<br>&#160; &#160; (965) In te arguit fecisse fraternum nihil:<br>&#160; &#160; Iterum voluti, supplices, miserabiles,<br>&#160; &#160; Ad tua jacemus genua, non ut te fami<br>&#160; &#160; Nostrae, sed ut te tumet opponas tibi.<br>&#160; &#160; Ignosce. longis fessus aerumnis pater<br>&#160; &#160; (970) Hoc ipse, si vis, postulat: si vis rogat.<br><i>Ios.</i> Abiicite curas. poscitis sera prece<br>&#160; &#160; Quod impetratum est. Hoc quoque est nimium leve,<br>&#160; &#160; Donare culpam. frater ut fratres amo,<br>&#160; &#160; Cum Beniaminem video sincera fide<br>&#160; &#160; (975) Vobis amari, scire quod noster diu<br>&#160; &#160; Per flexuosas quaerit ambages labor.<br>&#160; &#160; Ne cruciet hoc vos, exitus felicitas<br>[<a href = "Facsimiles/GrotiusSophompaneas1635/source/GrotiusSophompaneas1635p45.htm" target = "new">fol. F3r, p. 45</a>]<br>&#160; &#160; Meretur. est cur gratias vobis agam,<br>&#160; &#160; Per quos honores proximos regno tuli.<br>&#160; &#160; (980) Qui cuncta fecit, cuncta qui vigili Deus<br>&#160; &#160; Oculo intuetur nilque sine cura sinit,<br>&#160; &#160; Et eminus consilia disponit sua,<br>&#160; &#160; Vobis futurum sospitatorem ac patri<br>&#160; &#160; Praemisit huc me. Quod Pharum torquet fames<br>&#160; &#160; (985) Alique Pharia fruge qui circum solent<br>&#160; &#160; Populi, secundae tempus aestatis fugit.<br>&#160; &#160; Aliae supersunt quinque non steriles minus.<br>&#160; &#160; Ite ergo, patri fata deflenti mea<br>&#160; &#160; Portate laeti nuntium insperabilem,<br>&#160; &#160; (990) Quem credidit periisse, non me vivere<br>&#160; &#160; Tantum, sed alta sede sublimem, inclutum<br>&#160; &#160; Sedere, lateque opibus aggestis frui.<br>&#160; &#160; Potentiae omnes esse participes meae;<br>&#160; &#160; Felicitatem referat acceptam mihi,<br>&#160; &#160; (995) Cui debeo ortum, veniat & videat parens<br>&#160; &#160; Desideratum pectori natum suo.<br>&#160; &#160; Opima vestris pascua armentis dabo<br>&#160; &#160; Herbisque Phariis crescet Isaci pecus.<br>&#160; &#160; Quam vestra, fratres! colla, non visi mihi<br>&#160; &#160; (1000) Totos per annos bis decem, amplecti libet:<br>&#160; &#160; Tuasque similes Beniamin cerae comas<br>&#160; &#160; Contingere, innexumque cervici manu<br>&#160; &#160; Haerere utraque: gaudio manant genae,<br>&#160; &#160; Hilarisque fletus vocis occlusit viam.<br><i>Benj.</i> (1005) Salve, Rachelis dividens mecum genus,<br>[<a href = "Facsimiles/GrotiusSophompaneas1635/source/GrotiusSophompaneas1635p46.htm" target = "new">fol. F3v, p. 46</a>]<br>&#160; &#160; Reperte frater mihi nec optanti quidem:<br>&#160; &#160; Tuere me, puerum vir, afflictum potens:<br>&#160; &#160; Quali Pharum regis arte, germanum rege:<br>&#160; &#160; Et hos amoris, quaeso, non ficti indices<br>&#160; &#160; (1010) Permitte fletus collo ut infundam tuo.<br><i>Ios.</i> O mihi nunquam sperata dies,<br>&#160; &#160; Gaudia per te quam magna fero!<br><i>Benj.</i> Jam me nec iter longum Sicimis<br>&#160; &#160; Vectum ad Nili poenitet urbes,<br>&#160; &#160; (1015) Nec percussum crimine falso<br>&#160; &#160; Vincla innocua gessisse manu.<br><i>Ios.</i> Fratrum in te animus mihi non certo<br>&#160; &#160; Notus in hos me compulit astus.<br>&#160; &#160; Doleo tibi quod mala, quodque metum<br>&#160; &#160; (1020) Tulit illorum spectata fides.<br><i>Benj.</i> Magnum est, fratres purgasse suos.<br>&#160; &#160; Isto pretio mihi cuncta placent.<br><i>Ios.</i> Iam vita mihi dulcior, ex quo<br>&#160; &#160; Fratres licuit reperire pios.<br>&#160; &#160; (1025) Non illa mihi tam laeta dies,<br>&#160; &#160; Quo deserui carceris umbram,<br>&#160; &#160; Quo me patrem rex ipse suum<br>&#160; &#160; Memphisque simul tota vocavit.<br><i>Benj.</i> Bona cum specto tua, mi frater,<br>&#160; &#160; (1030) Sentio laetos pectore motus.<br><i>Ios.</i> Mea quae cernis, tua sunt, frater.<br><i>Benj.</i> Haec quam noster gaudeat una<br>&#160; &#160; Spectare senex!<br>[<a href = "Facsimiles/GrotiusSophompaneas1635/source/GrotiusSophompaneas1635p47.htm" target = "new">fol. F4r, p. 47</a>]<br><i>Ios.</i> Veniet, veniet: nec longa mora est.<br>&#160; &#160; (1035) Ibitis illuc cum magnifica<br>&#160; &#160; Missi pompa, ducis excelsi<br>&#160; &#160; Quae legatos fratresque decet.<br>&#160; &#160; Sed his fruendi gaudiis longum satis<br>&#160; &#160; Tempus sequetur. hora nunc mea me vocat,<br>&#160; &#160; (1040) Qua soleo regi dicere affatu brevi<br>&#160; &#160; Quae digna sciri quaeque portavit dies.<br>&#160; &#160; Adeste, nostrum quos amat comites latus.<br><br><hr><h4><i>Iudas. Ruben. Benjamin</i></h4><i>Jud.</i> <font size = +3>Q</font>Uamquam carere me jubent omni metu<br>&#160; &#160; Pietas benigni fratris & constans fides:<br>&#160; &#160; (1045) Tamen innocentis vultus ipse habiti male,<br>&#160; &#160; Animusque diri facinoris nondum immemor,<br>&#160; &#160; Adeo stupori tradidit me exterritum,<br>&#160; &#160; Ut verba post non multa, quae vix extudi,<br>&#160; &#160; Nihil valuerim tempore in tanto loqui.<br>&#160; &#160; (1050) Nunc te precamur, ille quem imprimis amat,<br>&#160; &#160; Unius uteri germen insontem, probum:<br>&#160; &#160; Illum propitium fratribus praesta, & pium<br>&#160; &#160; Placamen esto. te ille respiciens, tibi<br>&#160; &#160; Favens, peracti fida bibat oblivia.<br><i>Rub.</i> (1055) Quae verba Judas dixit, ea crede omnium.<br>&#160; &#160; Si quid tibi unquam fecimus fratres boni,<br>&#160; &#160; Id nunc repende: munus hoc facile est tibi,<br>&#160; &#160; Magnumque nobis. da quod aeternum juvet<br>&#160; &#160; Meminisse. sic te videat incolumis pater.<br>[<a href = "Facsimiles/GrotiusSophompaneas1635/source/GrotiusSophompaneas1635p48.htm" target = "new">fol. F4v, p. 48</a>]<br><i>Benj.</i> (1060) Nihil est opus, ceu video; sed nostram tamen<br>&#160; &#160; Desiderari fratribus caris opem<br>&#160; &#160; Non patiar: ita me instituit abeuntem pater.<br>&#160; &#160; O nate, nullos oderis: sed ames tamen<br>&#160; &#160; Summe, inquiebat, sanguine advinctos tibi.<br>&#160; &#160; (1065) Hos ut retineas fac, nec officiis modo,<br>&#160; &#160; Sed & ferendo. Patruus talis fuit<br>&#160; &#160; Lotho Abrahamus: quippe quem captum ut fero<br>&#160; &#160; Eximeret hosti, praelio objecit caput<br>&#160; &#160; Et spolia regum quattuor retulit domum:<br>&#160; &#160; (1070) Litemque fugiens finium, toto procul<br>&#160; &#160; Ortu relicto petiit occiduum latus.<br>&#160; &#160; Sic Isma&#235;lem ventre servili satum<br>&#160; &#160; Sibi gravem patienter Isacus tulit.<br>&#160; &#160; Ut me quoque addam, cum truce ingenio minax<br>&#160; &#160; (1075) Jugulo immineret frater Esavus meo,<br>&#160; &#160; Totos per annos bis decem erravi vagus,<br>&#160; &#160; Extorris, exul, temporis longi ut mora<br>&#160; &#160; Lassaret iras & redux quanquam innocens.<br>&#160; &#160; Donis & humili lenii tumidum prece.<br>&#160; &#160; (1080) Haec monita patris optimi non memoria<br>&#160; &#160; Tantum fideli colere sed factis volo.<br><i>Iud.</i> Egregia certe pignora enixa est Rachel.<br><br><hr><table border = 0 cellpadding = 12><tr><td width = 333 align = center><h4><i>Chorus</i></h4></td></tr></table>&#160; &#160; <font size = +3>R</font>Umor candidus ad meas<br>&#160; &#160; Aures protinus advolans<br>&#160; &#160; (1085) Inventos modo praesidi<br>[<a href = "Facsimiles/GrotiusSophompaneas1635/source/GrotiusSophompaneas1635p49.htm" target = "new">fol. G1r, p. 49</a>]<br>&#160; &#160; Fratres nuntiat undecim.<br>&#160; &#160; Gaudet pontificum genus,<br>&#160; &#160; Magni filia Putiphrae,<br>&#160; &#160; Claram nosse viri domum<br>&#160; &#160; (1090) Ortam sanguine nobili:<br>&#160; &#160; Quorum olim veteres avi<br>&#160; &#160; Illis progeniti locis,<br>&#160; &#160; Euphrates ubi diluens<br>&#160; &#160; Glebae sumen, & alitis<br>&#160; &#160; (1095) Teli praeveniens fugam<br>&#160; &#160; Tigris bis sociant aquas.<br>&#160; &#160; Illa sumpserat ex humo<br>&#160; &#160; Limum, quem Deus ad suam<br>&#160; &#160; Ductum finxit imaginem,<br>&#160; &#160; (1100) Patrum qui fieret pater,<br>&#160; &#160; In quo gens hominum sui<br>&#160; &#160; Census terminat ordinem.<br>&#160; &#160; Tunc senos operis dies<br>&#160; &#160; Clausit, rebus & ultimam<br>&#160; &#160; (1105) Factis imposuit manum,<br>&#160; &#160; Majus nil meditans Deus.<br>&#160; &#160; Illi namque animum suo<br>&#160; &#160; Flatu largus & os dedit<br>&#160; &#160; Quod caelestia cerneret.<br>&#160; &#160; (1110) Mox, ut progenies diu<br>&#160; &#160; Multa in saecula viveret,<br>&#160; &#160; Partem de latere eripit:<br>&#160; &#160; E qua se exhibuit viro<br>[<a href = "Facsimiles/GrotiusSophompaneas1635/source/GrotiusSophompaneas1635p50.htm" target = "new">fol. G1v, p. 50</a>]<br>&#160; &#160; Pulchri foemina corporis.<br>&#160; &#160; (1115) Hanc cernens, simul ut sopor<br>&#160; &#160; Mollis membra reliquerat,<br>&#160; &#160; Flammari sibi vir novis<br>&#160; &#160; Sensit corda caloribus.<br>&#160; &#160; Hinc est conjugii fides,<br>&#160; &#160; (1120) Omni federe sanctior,<br>&#160; &#160; Proles unde venit, patri<br>&#160; &#160; Semper nomen amabile,<br>&#160; &#160; Maternoque bibens puer<br>&#160; &#160; Venam lactis ab ubere.<br>&#160; &#160; (1125) Fratrum proximus est amor,<br>&#160; &#160; Ortus semina quos ligant<br>&#160; &#160; Quales comparibus suis<br>&#160; &#160; Colludunt celeres equi:<br>&#160; &#160; Aut commune jugum trahunt<br>&#160; &#160; (1130) Nexu individuo boves.<br>&#160; &#160; O si me impositum suis<br>&#160; &#160; Pennis cinnama olentibus<br>&#160; &#160; Coeli pura per aequora<br>&#160; &#160; Phoenix avehat, unica<br>&#160; &#160; (1135) Mundo semper avis, ferens<br>&#160; &#160; In Solis nimia face<br>&#160; &#160; Succensa Aethiopum loca,<br>&#160; &#160; Fratres ut videam meos.<br>&#160; &#160; Sed ecce ditis dominus Aegypti venit<br>&#160; &#160; (1140) Et solis aequat igne praelato jubar.<br><a name = "Vijfde"><table border = 0 cellpadding = 12><tr><td width = 408 align = center><a href ="#Einde"><img align=bottom alt=Continue border = 0 src=../Stijl/Goudstaf.gif width=379></a></td></tr></table>[<a href = "Facsimiles/GrotiusSophompaneas1635/source/GrotiusSophompaneas1635p51.htm" target = "new">fol. G2r, p. 51</a>]<br><br><table border = 0 cellpadding = 12><tr><td width = 333 align = center><h4>ACTUS QUINTUS.<br><br><i>Pharao. Iosephus. Iudas. Chorus.</i></h4></td></tr></table>&#160; &#160; <font size = +3>T</font>Ibi gratulatus, nunc & uxori tuae<br>&#160; &#160; Affinitatis decore cumulatam domum<br>&#160; &#160; Volo gratulari. Nulla par meritis tuis<br>&#160; &#160; Potest referri gratia: auxilio tuo<br>&#160; &#160; (1145) Curis levatus libere regno fruor.<br>&#160; &#160; Tibi salutem debet Aegyptus suam,<br>&#160; &#160; Et ego quietem. cuncta quod non &#224; viris<br>&#160; &#160; Deserta squallent arva, quod terris nova<br>&#160; &#160; Spes manet aratri, muneris totum tui est.<br>&#160; &#160; (1150) Ideoque honores ad tuos addi volo,<br>&#160; &#160; Ut more Eoae gentis astriferae plagae<br>&#160; &#160; In spatia venias nominis titulo tui,<br>&#160; &#160; Grandisque meriti grande monumentum ferat<br>&#160; &#160; Agricola taurus arce siderea micans,<br>&#160; &#160; (1155) Sicut propinquas arietis stellas tenet<br>&#160; &#160; Inscriptus Hammon Mesoris antiqui pater.<br><i>Ios.</i> In me tot atque tanta congessit tua,<br>&#160; &#160; Rex magne, bonitas, ut magis demi velim<br>&#160; &#160; Quam pondus addi. Cur adhuc aliquid tamen<br>&#160; &#160; (1160) Cogar precari causa sunt fratres mei,<br>&#160; &#160; Et, quem relicto fine telluris Syrae<br>&#160; &#160; Optem huc venire fratribus comitem, pater.<br>&#160; &#160; Agitare pecudes patrius est illis labor.<br>[<a href = "Facsimiles/GrotiusSophompaneas1635/source/GrotiusSophompaneas1635p52.htm" target = "new">fol. G2v, p. 52</a>]<br>&#160; &#160; Non procul ab urbe cui suum nomen sator<br>&#160; &#160; (1165) Dedit diei, laeta graminibus jacet<br>&#160; &#160; Regio, virensque pabulo semper novo:<br>&#160; &#160; Gosena vocitant accolae Pelusii.<br>&#160; &#160; Haec tota periit usibus mortalium<br>&#160; &#160; Huc usque tellus, inde quod populi tui<br>&#160; &#160; (1170) Displiceat animis cura versandi gregis.<br>&#160; &#160; Haec vacua nostro prata si generi dabis,<br>&#160; &#160; Promitto id ipsis utile ac Phariis fore.<br>&#160; &#160; Jamque ecce & ipsos, quod ego te verbis rogo,<br>&#160; &#160; Gestu rogantes corpora instratos solo.<br><i>Iud.</i> (1175) Vivat beatus dominus opulentae Phari.<br><i>Pha.</i> Surgite: dabuntur herbidi sedes soli;<br>&#160; &#160; Et qui parentem, qui domum totam vehant<br>&#160; &#160; Currus quadrijuges, quosque iter poscit cibos,<br>&#160; &#160; Quaeque optima edit arborum partu ferax<br>&#160; &#160; (1180) Niliaca tellus, dono longaevo seni.<br><i>Ios.</i> Patere hoc ut addam. Liberos homines vides,<br>&#160; &#160; Qui sponte veniunt in potestatem tuam.<br>&#160; &#160; Ne sacra patribus tradita & generis sui<br>&#160; &#160; Mutare ritus, longa quos aetas probat,<br>&#160; &#160; (1185) Cogantur unquam. Tum, migrare his finibus<br>&#160; &#160; Si libeat, aut quod aliquid acciderit grave,<br>&#160; &#160; Aut quod vocet spes melior, id nemo vetet.<br>&#160; &#160; Ita purus a&#235;r semper Aegyptum beet,<br>&#160; &#160; Justumque servet Nilus augmenti modum,<br>&#160; &#160; (1190) Multaque matres prole tellurem impleant,<br>&#160; &#160; Et sceptra nunquam posteris abeant tuis.<br>[<a href = "Facsimiles/GrotiusSophompaneas1635/source/GrotiusSophompaneas1635p53.htm" target = "new">fol. G3r, p. 53</a>]<br><i>Pha.</i> Juro potentem cuncta moderari Deum,<br>&#160; &#160; Meumque caput hoc obligo, & seros mei<br>&#160; &#160; Generis nepotes, semper Hebraeis sui<br>&#160; &#160; (1195) Arbitria ritus, exitus tutos fore.<br>&#160; &#160; Hanc siquis olim rex Phari rumpat fidem,<br>&#160; &#160; Nilus cruentas turbidus spumas agens<br>&#160; &#160; Pelagus coloret: turpis animantum lues<br>&#160; &#160; Nascatur, undis pariter & terrae gravis.<br>&#160; &#160; (1200) Morbi furentis virus exanimet greges:<br>&#160; &#160; Herbis viror decedat: urantur sata:<br>&#160; &#160; Nec arbor umbras ulla, nec fructus ferat.<br>&#160; &#160; Ulceribus homines torridis vexet dolor;<br>&#160; &#160; Obsideat atra, quantaque infernae est plagae<br>&#160; &#160; (1205) Caligo, coelum: noxque, non medio die,<br>&#160; &#160; Noctem sequatur. Prole populata, domos<br>&#160; &#160; Eat per omnes luctus. id si non sat est,<br>&#160; &#160; Nereus quoque ipse legis exsorti vado<br>&#160; &#160; Ruat, atque totos sorbeat populos mare.<br><i>Ios.</i> (1210) Non erit Hebraeos hospites nullum tibi<br>&#160; &#160; Habuisse pretium, terra locupletis Phari.<br>&#160; &#160; Nam dum pium Deoque dilectum genus<br>&#160; &#160; Clemens fovebis, cuncta tibi votum fluent<br>&#160; &#160; Supra, tuisque se dabit famulam usibus<br>&#160; &#160; (1215) Natura. Venient saecla, cum nostra incliti<br>&#160; &#160; De gente reges Memphidos fedus colent,<br>&#160; &#160; Inque Isra&#235;lis sceptra matre Aegyptia<br>&#160; &#160; Nascetur haeres. rursus in regnum Phari<br>&#160; &#160; Stirpe ex Hebraea, moenia implentes nova,<br>[<a href = "Facsimiles/GrotiusSophompaneas1635/source/GrotiusSophompaneas1635p54.htm" target = "new">fol. G3v, p. 54</a>]<br>&#160; &#160; (1220) Aderunt coloni. P&#242;st ubi lapsus polo<br>&#160; &#160; Tot ille vatum dictus ante oraculis<br>&#160; &#160; Reparator orbis atque pietatis parens<br>&#160; &#160; Mortalium res viset, h&#238;c tutos sibi<br>&#160; &#160; Quaeret recessus, fidaque exsilio loca.<br>&#160; &#160; (1225) Leges Hebraeis ille communes meis<br>&#160; &#160; Nilique populo ponet, & miscens sacra<br>&#160; &#160; Docebit uno more venerari Deum.<br><i>Cho.</i> Veniet & ad nos tam grande bonum:<br>&#160; &#160; Et coelestis melior Phoebo<br>&#160; &#160; (1230) Calor Aethiopum corda perurat.<br><br><a name = "Einde"><table border = 0 cellpadding = 12><tr><td width = 408 align = center><a href ="index.html"><img align=bottom alt=Continue border = 0 src="../Stijl/Goudstaf.gif" width="379"></a></h4></td></tr></table><ul><li><a href="VondelSofompaneas1635.html" target = "new">Sofompaneas (1635) vertaald door Vondel</a><li><a href = "../Latijn/Grotius1670.html">Grotius Poemata (1670)</a><li><a href="index.html">Ceneton</a><br><li><a href="../Canonisations.html">Voorkeurenpagina Opleiding Nederlands</a></ul></body></html>