[Dutch]

Jan Vos: Beschryving der vertooningen, die voor, in, en
na  t spel van de beleegering en  t ontzet van Leiden,
t Amsterdam, in de Schouwburg, vertoont zijn.
Amsterdam, 1660.
Uitgegeven door drs. G.C. van Uitert.
Red. dr. A.J.E. Harmsen, Universiteit Leiden.
Ceneton096210  facsimile bij Ursicula
In deze uitgave zijn evidente zetfouten gecorrigeerd en
gemarkeerd met een asterisk.


                     Continue

[fol. A1r]


                      BESCHRYVING

                          DER

                     VERTOONINGEN,

          die voor, in, en na  t Spel van de

         Beleegering en  t Ontzet van Leiden,

            t Amsterdam, in de Schouwburg,
                    vertoont zijn.

                     Door JAN VOS.

                [Vignet: Perseveranter]

                     t AMSTERDAM,
  By Jacob Lescaille, Boekverkooper op den Middeldam,
                         naast
             de Vismarkt, in  t jaar 1660.

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━
[fol. A1v: blanco]
[fol. A2r]


          Den eedelen, groot-achtbaaren Heer,

                       MYN HEER

                   ANDRIES DE GRAAF,

                     BURGERMEESTER

                          EN

                       ZEERAADT

                     t AMSTERDAM,

     Oudt-Raadt ter Reekenkamer der Graaflijkheidt
           van Hollandt en West-Vrieslandt:

                       Wordt de

                    BESCHRYVING DER

                     VERTOONINGEN

                   Op  t Spel van de

                BELEGERING en  t ONTZET

                      VAN LEIDEN

                     toegeëigent,

[fol. A2v]

Met zulk een geneegentheidt, als Uw Ed^ts.
onvermoeide zorg het Recht en Vryheidt der Stadt
Amsterdam (door hulp Uwer Uwer Ed^ts.
doorluchtige Voorvaaderen verkreegen) helpt
bewaaren, tot heil der Staat, teegens alle
tweedracht der ingezeetenen, en geweldt der
uitheemsche vyanden,

                     door

                      Uw Ed^ts.


                     allerverplichtste dienaar

                                          JAN VOS.


━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━

[fol. A3r]


                IN DE VERTOONING

                  VOOR  t SPEL

VErtoont zich de Hartogh van Alba, in  t harnas, op
zijn staatcywaagen. de Krijgsfortuin staat achter op.
hy wordt van Wraakgierigheidt en Bloedtdorstigheidt
voortgetrokken. de Staatzucht heeft de toom om te
mennen. de waagen wordt gevolgt van Dwinglandy,
Roovery, Moordtdaadigheidt, Geveinstheidt,
Trouweloosheidt, Stookebrandt, Bedrogh, Schrik, Vrees,
en alle gruwelijkheeden. Aan de slinke zy, worden
Gerechtigheidt, Maatigheidt, en Eendracht, door
Geweldt, Verwoedtheidt en Tweedracht, met strop, roer
en deegen gedreigt. de Neederlanden, die hy te moet
komt rijden, worden, door de Stoutheidt, schoon dat zy
voor hem knielen, met keetens aan elkanderen geslooten.
De Rijn, de Maas, de Scheldt, d Yssel, d Aamstel, de
Vecht, het Spaar, en andere Stroomgooden en godinnen,
zijn voor zijn komst verbaast. Pallas komt by de
Vryheidt, die verscheide eedelen en ingezeetenen by
zich heeft, en raadt haar te vluchten. de
Voorzichtigheidt wijst hen de wegh.

De woedend Alba toont zich op zijn staatcywagen.
    De Neederlanden zijn Godtsjammerlijk gevelt.
Wie wreedt en machtigh is, ontziet geen volk te
plaagen.
    Men vlucht, door Pallas raadt, voor  t prangen van
 t Geweldt,
Dat oog, noch ooren heeft voor traanen, noch voor
smeeken.
Getergde koningen zijn toomeloos in  t wreeken.

AChter deeze Vertooning, worden vijf verschieten
geoopent: in  t eerste van de drie grootste, dat zich
aan de rechtehandt laat zien, is Speldt, de Rooderoe,
met zijn knevelaars, beezigh met vangen van mannen en
vrouwen. In  t tweede, aan de slinkehandt, neemt de
Hartogin van Parma haar afscheidt van  t Hof. In  t
middelste zit de Bloedtraadt aan een taafel, daar een
kleene [fol. A3v] galg op staat: het kleedt, om d 
aangeklaagde, buiten pijn, schrik aan te jaagen, leit
vol kluisters, kettingen, geesselroeden, stroppen,
zwaarden, nijptangen, pistoolen, en allerleie pijn- en
moordtuigh. In  t eerste van de twee kleene
verschieten, ziet men verscheide Steeden de sleutels
van haar poorten, aan de Spaansche Krijghshoofden, over
leeveren. In het tweede worden de voorrechten,
handtvesten en vryheeden, in  t byzijn van de Staaten,
aan stakken gescheurt.

Hier zijn de sleutels in  t geweldt der vremdelingen.
    Daar scheurt men  t Burgerrecht. gins vangt men d 
onderdaan.
Wie vry wil heerschen, moet het volk hun Recht
afdwingen.
    De Staatvoogdin vertrekt. men zoekt het Landt vol
raân,
Wurgpaalen, galgen, mik en moordtgeweer te brengen.
De zucht tot goudt ontziet geen menschebloedt te
plengen.

    Achter deeze Vertooningen, ziet men, naa  t oopenen
van vijf nieuwe verschieten, de menschen onthoofden,
hangen, wurgen, verbranden, en andere gruwelijkheeden.

Wie zagh ooit burgerbloedt zoo wreedt door  t zwaardt
inzwelgen!
    Men hangt, men wurgt, en brandt door kracht van t
wreet gebodt.
Wie steên wil houden moet geen onderdaan verdelgen.
    Heel Nederlandt verstrekt een gruwlijk
moordischavot.
Sonoy zal dit misdrijf verdubblen in het Noorden.
De weêrwraak woekert als zy macht heeft om te moorden.

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━

[fol. A4r]


             IN D EERSTE VERTOONING

                   IN  t SPEL.

VErschijnt de Honger, die een vleeselooze schonk in
haar handen heeft, daar zy gestaadig aan knaagt. de
waagen daar zy op zit, wordt van Oorlogh en Dieretijdt
voortgetrokken. Geduldigheidt heeft de toom in haar
handt. Standtvastigheidt staat achter op. zy is van
uitgemergelde mannen, vrouwen en kinderen omheint; die
de stukken van taaje ossen- en paardehuiden, het vlees
van honden, katten, ratten en ander stinkent ongediert,
elkander zoeken te ontscheuren. Aan d andere zy
vertoont zich een kar, daar de Doodt op staat; in haar
rechtehandt heeft zy een pijl, in de slinke een
gebluste toorts. de Vryheidt staat achter op. zy wordt
van twee zwarte raavens, die door haar schorre keelen
afgrijslijk krassen, voortgetrokken. de Tijdt heeft de
toom om te mennen: de grondt, daar zy over rijt, leit
vol lijken. Tusschen deeze twee schrikkelijkheeden,
worden Bacchus en Gulzigheidt, door Maatigheidt,
geteugelt. Diana geeft haar boog en pijlkooker, tot
teeken dat het wildt door  t leeger verjaagt is, aan
haar Jagtmaagden.

De Honger,  t scherpste zwaardt dat Leiden komt
bestrijden,
    Vertoont zich hier by  t volk erbarmelijk op
straat.
Men vecht om stinkent aas, op hoop van ruimer tijden.
    Door taay Geduldt, in noodt, bewaart men Stadt en
Staat.
De moordtpijl van de Doodt bedekt all d aardt met
lijken.
Wie vry wil weezen moet geen doodsgevaar ontwijken.

AChter deeze Vertooning, oopent men vijf verschieten;
in  t eerste van de drie grootste, komt Leiden, van de
Rijn en Hoop verzelt, voor Ceres, Pan en Pomona,
knielen om broodt, vlees en vruchten voor de burgery te
verzoeken: maar deeze Godtheeden zijn de handen door  t
Geweldt gebonden. In het tweede vertoont men het
lijkbedt van Allardszoon, oudt Stadtvoogt: de rouw- [
fol. A4v] kamer is met zijn wapens en fakkels versiert.
Hier ziet men de Leidtsche Maagden, die by  t lijk
zitten, de handen, al schreyende, in  t hair en voor de
borst slaan. In  t middelste, is de smitswinkel van
Vulkaan, daar hy, met zijn naakte reuzen, op  t verzoek
van den Heer van Noordtwijk, nieuw Stadtvoogt, waapens
smeedt, om de Stadt voor het woeden van  t Spaansche
geweer te beschermen. In  t eerste van de twee kleene
verschieten, is d Armoedt bezigh met papier, in plaats
van zilver, tot geldt te munten:  t welk hier, door
Merkuur, aan Neering uitgereikt wordt. In het tweede,
zijn de Burgermeesters by Pallas en Mars, om raadt tot
Stadt- en Krijgsbestiering.

Hier ziet men  t heldenlijk van Allardszoon vertoogen.
    Daar geeft Minerve raadt. gins wordt papier gemunt.
De Noodt, die wetten schrijft, is machtigh van
vermoogen.
    Hier smeekt de Stadt om broodt. daar slijpt Vulkaan
de punt
Van  t harde staal, en laat zijn reuzen waapens
smeeden.
De wakkre voorzorg is de tweede wal der Steeden.

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━

[fol. B1r]


            IN DE TWEEDE VERTOONING

                  IN  t SPEL

VErtoont zich de Pest op een waagen, die van een
doodtkist gemaakt is. haar kleedt, vol roode en blaauwe
vlakken, schijnt niet dan enkel vuur te zijn. uit haar
perruik komt een slikkerende vlam. haar rechtehandt is
met een schitterende blixem, de slinke met een zeissen
gewapent. zy wordt van twee toomelooze en gloeiende
draaken, die vonken spuwen, voortgetrokken. de Moordt
staat achter op. de Tijdt, die zy verby rent, ziet haar
achter na. d Armoedt en Rijkdoom, worden hier (want de
Pest verschoont niemandt) overreeden. Esculapius,
Hippokrates en Galenus, gaan naast de waagen, maar
geblindtdoekt en de handen met keetens aan de raaden
gebonden. Hier ziet men de lijkdraagers, door honger en
ziekte krachteloos, met de lijken ter aarde storten.
Aan d andere zy verschijnt de Tweedracht; zy heeft een
hooren in haar rechte en een fakkel in haar
slinkehandt. haar waagen wordt door Honger en Ongeduldt
voortgetrokken. de Stoutheidt heeft de toomen.
Ongerustheidt staat achter op. zy is van verscheide
hoopelooze burgers omringt. Leiden, die van
Standtvastigheidt en Neering verzelt is, roept de Hemel
tot hulp: Jupiter, omheint van Gooden en Godinnen,
belast Herkules en d Overvloedt, dat zy haar bystandt
zullen doen.

De Tweedracht komt het volk, om broodt, op  t Raadthuis
schenden.
    Een holle buik is stout en gruwlijk in  t bestaan.
De Burgervaader weet dit onheil af te wenden.
    De heet en veege Pest komt Arm en Rijk verslaan.
De Hemel opent zich en schijnt tot hulp geneegen.
Wie traanen met gebeên doormengelt, hoopt op zeegen.

AChter deeze Vertooning; verschijnen vijf verschieten;
in  t geen zich aan de rechte zy vertoont, staat de
Tempel van d Eendracht: hier offeren de Burgermeesteren
op  t outaar, daar [fol. B1v]  t pronkbeeldt op staat,
een bondel pijlen. Het geen zich aan de slinke zy laat
zien, is een oopen lucht; hier staat het outaar en
beeldt van de Vryheidt: den Heer van Noordtwijk en d 
andere krijgshoofden, zweeren de Vryheidt te
verdeedigen, of het leeven te verliezen. In  t
middelste, verschijnen Herkules en Overvloedt in een
daalende wolk, om Leiden t omhelzen. In  t eerste van
de twee kleene verschieten, is vander Werf, die Mars en
Merkuur by zich heeft, en bied het volk, dat van honger
raast, zijn eigen vlees, om hun honger te verzaaden,
als hy de Stadt hier door voor de Staat weet te
behouden. In het tweede koomen de Rijn, Pomona en Pan,
by Apollo, om bystandt teegens het woeden van de Pest.

Hier komt men d Eendracht haar behoorlijk offer
brengen.
    D eendrachtigheidt der Steên verduurt het
oorlogsveldt.
De Krijgsraadt zweert, om vry te zijn, haar bloedt te
plengen.
    Een ingebooren volk gedoogt geen vreemt geweldt.
Alcid en d Overvloedt zijn hier om heil te baaren.
De Steeden zijn door kracht en voetsel te bewaaren.

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━

[fol. B2r]


             IN DE DERDE VERTOONING

                   IN  t SPEL

VErdagvaarden de Tritons, door het geluit van hun
kinkhoorens, de zoete en zoute baaren. De
Noordtwestewindt vliegt tusschen hemel en aardt, en
helpt het water, door gestaadigh blaazen, aan  t
zwellen: de Zuidtweste jaagt, terwijl zy over d akkers
en velden zweeft, de vloeden deur de deurgesteeken
dijken en kaaden, en doetze langs het landt naar de
Stadt toe bruischen. De Stroomgooden en Godinnen, die
dus lang, voor  t woeden van  t Spaansche leeger, in
hun bemoste killen verschoolen, ziet men nu van de
grondt opschieten en op de baaren dobberen. Hier steekt
de vyandt verscheide leegerplaatsen, door  t naaderen
van de vloot, aan brandt. Daar klampen de Staatsche en
Spaansche elkander aan boordt. Gins gaat men elkander,
in  t water, met roer, spies en deegen te keer. Overal
dryven verdronken krijgsluiden.

Hier komt de laage zee het hooge landt bespringen.
    Het water vloeit, door hulp der winden, naar de
Stadt.
De golven wyken nooit voor koegelen, noch klingen.
    Waar  t water d oest bederft, hier oest men vrucht
door  t nat.
Nu spoelt het bloedt van  t landt, en blust de
Spaansche hetten.
Geen starker arm dan Godt om Steên vol volk t 
ontzetten.

AChter deeze Vertooning, worden alle verschieten
geoopent; hier ziet men Boisot en d andere
krijgshoofden van de Stadtvoogt en Burgermeesteren
omhelzen. De schuiten vaaren in de Stadt; het grimmelt
van mannen, vrouwen en kinderen, die het broodt, dat
hun door de bootsluiden uit de schuiten toegeworpen
wordt, poogen te vangen; men ziet  er die, met de spijs
in de mondt, door de gulzigheidt in  t zwelgen,
verstikken. Veel menschen, door honger voortgedreeven,
springen in de watergrach- [fol. B2v] ten, om broodt,
kaas, haring, of andere eetwaaren te krijgen. Leiden
vertoont zich met Stantvastigheidt, die haar neevens
Herkules verzelt, op de trans van de Burg, om de vyandt
te zien vluchten.

De Honger heeft haar zwaardt weêr in de scheê
gesteeken.
    De Stadt is vol van vreugt door  t oopnen van de
Vloot.
Een uitgemergelt volk laat zich door voetsel queeken.
    De spijs, die  t leeven stut, verhaast hier tot de
doodt:
Zoo gulzigh zwelgt de keel, om alles in te haalen.
Een hongerige buik is quaalijk te bepaalen.

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━

[fol. B3r]


                IN DE VERTOONING

                   NA  t SPEL

STaat een brandent outaar; aan de slinke zy vertoont
zich Leiden, Mars, Stadtvoogt en Burgermeesteren: aan
de rechte komt Prins Willem, die de Vryheidt, Hollandt
en eenige Staaten by zich heeft. Hier wordt Leiden,
voor haar geleede ellenden, het recht van de
Hoogeschool opgedraagen. achter de Prins, ziet men den
Rijn, Neering en Rijkdoom: noch verder worden Oorlog,
Honger, Tweedracht, Doodt en Pest, door Herkules en
Standtvastigheidt geboeit en verjaagt. Achter Leiden
staat de Wakkerheidt, die drie kinderen met boeken
gelaaden, by zich heeft: hier by vertoont zich de
Hoogeschool, zy zit in een zeskante tempel; haar hooft
is met een kroon van flikkerende starren versiert: tot
bewijs dat ons de gaaven van  t verstandt, niet door
kunst; maar van den Hemel worden ingestort. Zy heeft in
haar rechtehandt, die op een boek steunt, een scepter
daar een zon op staat; om te betoonen dat het vernuft,
het welk een zon is die de weereldt verlicht,
heerschappy over de gemoederen der menschen heeft. in
de slinke zwaait zy een fakkel: want de geleertheidt
heeft de nacht niet min dan den dag tot haar gebruik.
de Bottigheidt leidt onder haar voeten. op de trappen
van de tempel zitten Homerus, Plato, Hippokrates,
Demosthenes, Archimedes, Ovidius, Cicero, Plutarchus,
Bartholus, en andere doorluchtige geesten. Merkuur
daalt van den hemel, en belooft Leiden, dat hy haar
door koopmanschap zal doen bloeien. De Faam vliegt
langs de wolken, en maakt het oprechten van  t
allerdoorluchtigste School aan de weereldt bekent.

 t Standtvastigh Leiden raakt, na groot ellend , aan  t
stygen.
    De plaagen zijn geboeit. De Rijn bevindt zich vry.
Door wakkerheidt en moedt is alles te verkrygen.
    Men draagt haar  t Schoolrecht op, tot heil der
burgery,
Voor waaken, hongren, bloedt, doormengt met zweet en
traanen.
Waar dat Geleertheidt is zijn bloeiend onderdaanen.

[fol. B3v]
AChter deeze Vertooning, ziet men, in  t opschuiven der
gordynen, vijf verschieten; in  t geen zich aan de
rechte zy vertoont, is Apollo met de neegen Muzen
beezig, om Parnas op te rechten. In  t geen zich aan de
slinke laat zien, staat een tempel, daar Pallas,
omheint van de zeven Vryekunsten, haar lessen in
beschrijft. In  t middelste, verschijnen, in een
daalende wolk, de Wijsheidt, Gerechtigheidt en
Maatigheidt. In  t eerste van twee kleene verschieten,
koomen Venus, Kupido, Bacchus en Gulzigheidt, die zich
veeltijdts by de Hoogeschoolen vervoegen, om toegang by
de leerlingen te krijgen: maar zy worden door
Voorzichtigheidt te rug gehouden. In het tweede, komt
Diana, verzelt van Stalmeester, Schermmeester,
Dansmeester, Kaatsmeester en Bolbaanmeester, om het
gestaadigh blokken, dat de vernuften stomp, en de
leeden stram maakt, door geoorlofde oeffeningen te
verpoozen.

Apollo bouwt Parnas, op hoop van nieuwe gunsten.
    De Dichtkunst lokt het oor van  t eedelste
verstandt.
Minerve sticht haar kerk, door zeven Vryekunsten.
    De Weetenschappen zijn tot steunsel van het Landt.
De Wijsheidt daalt, om hooft van  t Raadthuis te
verstrekken.
Waar rechte Wijsheidt komt moet zieledwang vertrekken.

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━

[fol. B4r]


                 Op d AFBEELDING

                van den Ed. Heer

                ANDRIES DE GRAAF,

                  BURGERMEESTER

            der Stadt Amsterdam, &c.

DUs leeft de dappre GRAAF, die  t Hofampt heeft
verlaaten.
Zo groot een hooftdeugdt past een Hooft van  t hooft
der steên.
    Wie dat zich zelf verwint kan d Eigenbaat vertreên.
Toen Kato  t hof verliet, verliet hy d onderzaaten:
    Maar deez verlaat het hof tot heil van  t bloeiend
Y.
    Zoo slaaft men niet voor zich; maar voor zijn
burgery.
 t Gezagh is heerelijk; maar vol bekommeringen,
De GRAAVEN leeven voor het Recht der steedelingen.

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━

[fol. B4v]


               OP HET PRAALBEELDT

                     VAN DEN

                 HARTOG VAN ALBA

          van kooper geschut gegooten.

WAarom is Albaas beeldt van wreedt geschut gevormt?
Om dat het lijken zou: want een die  t volk bestormt,
Past best van heilloos stof. Wie  t leeven recht wil
raaken,
Moet Albaas praalbeeldt van moordtdaadigh kooper
maaken.

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━


                 OP d AFBEELDING

                VAN D. SONOY, &c.

DIt is een beest: maar  t schijnt een mensch voor die  
t bekijkt.
Geen schrikkelijker beest dan dat een mensch gelijkt:
Of is  t een mensch; zoo is  t om elk in bloedt te
smooren.
De hel heeft aan Sonoy haar wreedtste beul verlooren.

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━


              GRAFSCHRIFT OP LUMEY,

              Graaf vander Mark &c.

DE Graave van der Mark leit in dit graf begraaven.
Hy zwelgden menschebloedt, ô gruwel! als een raaven.
Hy is gesturven door een dollehonde beet.
 t Gaat wel als d eene hondt die dol is d ander eet.

                                        JAN VOS.

                     Continue

  • De Bontius-pagina
  • Ceneton
  • Voorkeurenpagina Opleiding Nederlands

