[Dutch]


De gedienstige (Het spectatoriaal toneel. Utrecht, B.
Wild, 1785, deel V, p. 71-168)
Naar Adrien-Nicolas Piédefer Marquis de la Salle d 
Offémont: L officieux, comedie en trois actes et en
prose (1780).
Uitgegeven door Niels T. Martin, MA
Red. dr. A.J.E. Harmsen, Universiteit Leiden.
Ceneton107530  Ursicula
In deze uitgave zijn evidente zetfouten gecorrigeerd en
gemarkeerd met een asterisk.

                     Continue

[p. 71]


                   DE

              GEDIENSTIGE.

      TONEELSPEL IN DRIE BEDRIJVEN.

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━
[p. 72]


         PERSONEN.

            DE GRAAF DERVIEUX, Oom van Florival.
            DE MARQUIS DE FLORIVAL.
            DE BARON ST: FAR, vriend van Florival.
            MEVROUW D ELBON.
            DE COMMANDEUR BERTAC.
            DU BOIS, Kamerdienaar van Florival.
            EEN DEURWAARDER.
            EEN KNEGT van Mevr. D ELBON.
            TWEE WAGTEN van de Kançelarij.
            EEN KNEGT van  t Logement.

                    Het stuk speelt in een grote zaal
van een
                        Logement waar de deuren van
drie
                        verschillende vertrekken in
uitkomen.

                     Continue

[p. 73]

                   DE

              GEDIENSTIGE.

               TONEELSPEL.
            ________________

             EERSTE BEDRIJF.
            ________________

             EERSTE TONEEL.

           FLORIVAL, ST: FAR.

                 ST: FAR.

Ik wenschje hartelijk geluk, Marquis! het Hof heeft u
regt gedaan, gij verdiende niet minder dan het regiment
van uw overleden vader te verkrijgen.

                FLORIVAL.

    Ach mijn vriend! welk een pligt legt het mij niet
op! zijn dapperheid, zijn deugd, zijne
menschlievendheid, deden hem, zoo als gij weet, de
achting van alle de Generaals, het vertrouwen van zijn
volk, en de vriendschap van een ieder verkrijgen. Wat
ben ik nog ver af van hem te evenaren!
[p. 74]

                 ST: FAR.

    Ik zie gaarne in u die nederigheid, die zoo
zeldsaam op uwe jaren is; maar laat die niet te ver
gaan; het mistrouwen op zig zelven, in te sterken
graad, is nadelig aan iemand die bekwaamheden heeft, en
gij. . . .

                FLORIVAL.

    Ik heb hem verloren in een tijd dat hij mijn geluk
gong volmaken; gij zijt het, mijn waarde St: Far! wien
hij verzogt had de nodige schikkingen tot mijn
huwelijk, zonder  t welk ik niet gelukkig wezen kan, te
maken; mijn hart, verrukt door de bekoorlijkheden en
deugden van de aanbiddelijke Julie, vleide zig haar te
zullen bezitten; de Marquise de Fiermont, haar Moeder,
scheen mij genege te wezen. . . . . Mijn vader werdt
ziek, ik sluit mij bij hem op, en na zes weken lijdens
sterft hij in mijne armen. Gij rukte mij uit die plaats
der ellende, en gij noodzaakte mij mijn verblijf hier
te nemen, maar ik heb er mijne droefheid en mijne
liefde mede gebragt?

                 ST: FAR.

    Ik heb dien tijd waargenomen om uw huis in zodanige
orde te doen brengen, dat het geschikt is om Julie te
ontfangen, indien haar Moeder niet van gedagte
veranderd is.

                FLORIVAL.

    Waarde vriend! wat ben ik u niet verschuldigd! [p.
75] maar denkt gij dat Julie zonder tegenzin mijn hand
zal aannemen? zal Mevrouw de Fiermont nog bereid wezen?
 . . .

                 ST: FAR.

    Julie is te openhartig dat gij hare genegenheid
niet zoudt bespeurd hebben. Wat haar Moeder betreft zij
verlangt niets dan het geluk van haar dogter; en het
Regiment dat gij verkregen hebt zal zekerlijk uw zaak
bij haar niet erger maken.

                FLORIVAL.

    Mag ik je bidden die zaak toch ten spoedigsten tot
een einde te willen brengen.

                 ST: FAR.

    Ik zal je niet lang laten zugten. Ik moet zoo ras
ik van u afga naar de Marquise om haar over enige zaken
te spreken, en ik zal de uwe niet vergeten. Maar wat
verhinderd u er ook te gaan, wanneer gij bij zijn
Excellentie geweest zijt, daar gij van dezen ogtend nog
moet wezen?

                FLORIVAL.

    Denkt gij dat ik zou kunnen? . . . . dat ik zou
durven? . . . .

                 ST: FAR.

    Wel zeker, ik zal haar zeggen, dat gij komen zult.

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━

[p. 76]

             TWEEDE TONEEL.

       FLORIVAL, ST: FAR, DU BOIS.

                 DU BOIS.

    Mijn Heer Dervieux is daar aangekomen, mijn Heer!

                FLORIVAL.

    Mijn oom!

                 DU BOIS.

    Ja, mijn Heer! hij stapt zoo uit de koets, men gaat
zijn koffers boven brengen.

                 ST: FAR.

    Gij hem verwelkomen; ik, die hem niet ken, ga maar
heen, om aan de zaak daar gij zoo naar verlangt te
arbeiden.

                FLORIVAL.

    Waarde vriend! mijn lot is in uwe handen; ik ga
mijn oom te gemoet. (St: Far vertrekt.)

                 DU BOIS.

    Ho, mijn Heer! gij hebt den tijd wel; uw oom heeft
inkomende gezien dat de Hospita een gezwel aan haar
keel heeft, hij is bezig met haar een middel voor te
schrijven; dat zal zoo schielijk nog niet gedaan wezen.

                FLORIVAL.

    Dat is  t zelve.
[p. 77]

                 DU BOIS.

    Mijn Heer is thans aan het twisten met den
Chirurgijn, wiens geneesmiddelen hij afgekeurd heeft
zonder ze te kennen. De baardschraper is kwaadaartig
geworden,  t is een klein, krom, haastig, mannetje zoo
pedant als de faculteit ooit opleverde; en zijn
verwaandheid, in tegenstelling met de hoofdigheid van
mijn Heer den Graaf, gaf zoo een wonderlijk contrast
dat ik schielijk ben heengegaan uit vreze van te hard
te lachen.

                FLORIVAL.

    Denk dat het mijn oom is, wees wat
voorzigtig. . . . .

                 DU BOIS.

    Och mijn Heer! ik spreek geen kwaad van den Graaf;
zoo hij raad geeft aan den eersten dien hij ontmoet,
zoo geschied dat uit liefde om ieder een te helpen; het
zij nu dat die raad lastig of verkeerd is dat doet
niets aan het goede oogmerk, en dat is altoos goed bij
hem.

                FLORIVAL.

    Zwijg, daar komt hij.

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━

[p. 78]

              DERDE TONEEL.

 DERVIEUX, FLORIVAL, (een oude knegt van
  Dervieux draagt met een knegt van  t
 logement enige koffers en pakken in een
   der kamers, zij worden door du Bois
 geholpen, die daarna met hun vertrekt.)

 DERVIEUX, (spreekt in het inkomen tegen
                    iemand die buiten is)

    Ik versta mij die ongemakken beter dan al je lui
kwaksalvers, volg maar den raad dien ik je geef, en je
zult er je wel bij bevinden.  Ha! goeden dag, mijn
lieve Florival! het spijt me wel dat ik niet eerder bij
je heb kunnen komen; ik zou je van dienst hebben kunnen
wezen in die treurige omstandigheden . . . die arme
Graaf! . . .

                FLORIVAL.

    Mijn lieve oom! . . . . welk een verlies voor mij!

                DERVIEUX.

    Maar ik weet niet; hij zal zeker niet nauwkeurig
den raad, dien ik hem gegeven had, opgevolgd hebben.

                FLORIVAL.

    Al onze zorg, de kunde der Doctoren, is vergeefsch
geweest in zijn ziekte.
[p. 79]

                DERVIEUX.

    De zorg! . . . . de Doctoren! . . . .  t zijn
groentens die men gebruiken moet, wanneer men de
podagra heeft, niets anders dan groentens.

                FLORIVAL.

    Het was als of zijne liefde voor mij nog verdubbeld
was in deze laatste ogenblikken.

                DERVIEUX.

    Uwe droefheid is regtmatig, mijn vriend! je vader
was een aller best man, schoon vrij stijfhoofdig, en
gij doet zeer wel van hem te betreuren.

                FLORIVAL.

    Dat zal ik doen zoo lang ik leef.

                DERVIEUX.

    Men moet daarom zijn eige zaken niet uit het oog
verliezen, denk om die in ordre te brengen: zoo mijn
schoonbroeder mij had willen geloven. . . . . maar hij
stond te veel op zijn stuk, en hij sloeg mijn raad in
den wind.

                FLORIVAL.

    Ach, oom! geloof toch. . . . .

                DERVIEUX.

    Voor eerst, zoo zijn je landgoederen in een slegten
staat, men moet denken om die weder te herstellen. Ik
versta mij dat door en door, ik zal je zeggen, wat je
doen moet.
[p. 80]

                FLORIVAL.

    Ik zal altoos met groot genoegen naar uw raad
luisteren.

                DERVIEUX.

    Je moet beginnen met uit den dienst te gaan, daarna
zullen we . . . .

                FLORIVAL.

    Uit den dienst gaan, oom! denkje er wel om? De
Koning vergunt mij het Regiment van mijn Vader.

                DERVIEUX.

    Een Regiment, wat een gekheid! je zult er ten
minsten al je tractement meê opeten, en je zult
ondertusschen ver van je landgoederen af wezen. De een
rooft, de ander steelt, en alles moet het onderste
boven, en dan misschien een snaphaans kogel. . . . .

                FLORIVAL.

    Ik ben geschikt om dat gevaar gelijk met een ander
te ondergaan; mijn naam en de gunsten van den Koning
maken er mij een pligt van, en de liefde voor mijn
Vaderland. . . . .

                DERVIEUX.

    Neef je raisoneert als een Jongeling. Geloof mij,
ik weet wat den dienst is; ben ik niet vier jaren onder
de Guardes geweest? mijn tractement was niet genoegsaam
voor mijn bestaan, en ik verwaarloosde [p. 81] mijn
zaken. . . . Ho! ho! ik heb den besten weg gekozen, ik
heb bedankt, en . . . zoo je mijn landgoederen zag, hoe
dat ze onderhouden zijn, mijn visscherijen, mijn
wijnpers bakken, je zoudt bekennen moeten, dat ik wel
gedaan had.

                FLORIVAL.

    Ik twijffel er niet aan, Oom! wanneer men voor den
dienst geen gedecideerde drift heeft, dan is het beter
plaats te maken voor anderen, die er meerder naar haken
en gelukkig is ons land vol van . . .

                DERVIEUX.

    Zoo! nu spreek je redelijk.

                FLORIVAL.

    Maar dewijl ik het grootste genoegen in den dienst
vinde, zoude ik menen mijn Vaderland te kort te doen
indien ik mijn leven, dat ik daar aan verschuldigd ben,
ook niet daar voor durfde wagen.

                DERVIEUX.

    Vooroordelen, Neef! vooroordelen! een goed Edelman,
die de overvloed in zijne landgoederen brengt, door het
geld dat hij besteedt om ze te verbeteren, die de
werksaamheid der menschen voordhelpt, welke zonder die
daglonen, die hij hun betaald, met hunne huisgezinnen
van honger zouden sterven, is die dan, naar uwe
gedagten, maar een onnut meubel, een last voor den
staat?
[p. 82]

                FLORIVAL.

    Neen zeker niet, Oom! en het waar te wenschen, dat
de gegoede of rijke leeglopers, die in onze stad hun
geld in overdaad doorbrengen, een gedeelte van die
sommen ten platten lande, daar zij  t meest van
trekken, deden rondwandelen; zij zouden hier door die
nuttige werksaamheid aan de Landbouwers wedergeven, die
zij misschen door gebrek van onderhoud.

                DERVIEUX.

    En de raadgevingen, die een kundig man op zijn
landgoederen aan de boeren geeft! . . . .

                FLORIVAL.

    Moeten zeer nuttig wezen.

                DERVIEUX.

    Je zoudt nooit geloven, welk een dienst ik aan de
mijnen doe; willen zij eens een onderneming doen,
hebben ze een verschil, een proçes, ik bestuur het, ik
wijs ze den weg, en ik schik alles ten besten; al wat
ze doen geschiedt met mijn kennis, en ze vinden er zig
wel bij.

                FLORIVAL.

    Ik twijffel er niet aan.

                DERVIEUX.

    Wel nu, Neef! volg mijn voorbeeld, en je zult
nuttig aan het menschdom wezen.
[p. 83]

                FLORIVAL.

    Daar moeten ook verdedigers voor den Staat zijn, en
daar heb ik mijn bloed en goed aan toegewijd.

                DERVIEUX.

    Welk een hoofdigheid! hij is net als zijn Vader;
maar we zullen die zaak eens nader bepraten, en je in
mijn gevoelens brengen; je zult nog zeggen ,,mijn Oom
beschouwt de zaken van den regten kant ho! ho! ik
bedrieg me zelden.

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━


             VIERDE TONEEL.

      FLORIVAL, DERVIEUX, DU BOIS.

        DU BOIS, (tegen Florival.)

    De koets is voor, mijn Heer!

                DERVIEUX.

    Hoe! ga je uit!

                FLORIVAL.

    Het spijt me zeer, Oom! dat ik in de
noodzakelijkheid ben van u te moeten verlaten, maar de
Minister is van daag in de Stad, ik moet hem gaan
bedanken, en ik wilde niet gaarne het uur verzuimen.

                DERVIEUX.

    Laat ik je niet ophouden, Florival! ik zoek niets
dan je best; maar geloof toch dat mijn ondervinding, en
de opmerkingen, die ik van tijd tot tijd [p. 84]
gemaakt heb, mij scherpziender gemaakt hebben op uw
eigen voordeel, dan gij zelve. Laat u geleiden, Neefje!
en gij zult er bij winnen.

         FLORIVAL, (heengaande.)

    Neem niet kwalijk dan . . . Du Bois! blijf bij mijn
Oom, en doe uw best om hem zoo goed mogelijk te
bedienen.

                DERVIEUX.

    Ik bedank je zeer, ik zal hem niet lastig vallen,
ik heb mijn volk hier.

                 DU BOIS.

    Dat is  t zelve; terwijl ze weinig in de Stad
bekend zijn zal ik hier blijven, om mijn Heer te
bedienen.

                DERVIEUX.

    Ik dankje, Du Bois! wanneer ik je nodig heb zal ik
je roepen; ik raad je van ondertusschen maar wat te
gaan rusten, mijn Neef zal je misschien van noden
hebben wanneer je er het minst om denkt; geloof me, ik
geef goeden raad!

                                   (Du Bois gaat heen.)


━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━


             VIJFDE TONEEL.

           DERVIEUX, (alleen.)

    Florival heeft verstand, en deugd . . . maar ik had
het wel voorzien, dat Hof maakt hem  t hoofd op hol; ik
heb het duizendmaal aan mijn Zuster ge- [p. 85] zegt,
maar ze hoorde niet naar me . . . die vrouwen! . . .
aan den Vorst gepresenteerd te worden, ho! dat is alles
wat je in de waereld verlangen kunt. Het Hof, het Hof,
dat is in haar mond besturven, maar mijn landgoederen,
mijn landgoederen dat in den mijnen. Er is nog enige
kans met Florival, zoo ik hem ene bedaarde, rijke
Vrouw, die het buiten gewend is, en dat bemint, kon
opdoen, dat zou hem uit deze bedorve Stad lokken; want
anders zie ik hem nog totaal geruïneerd, zoo als menig
ander.  Maar laat ik eens nazien wat ik van den morgen
al te doen heb.

(hij gaat naar de tafel, haalt zijn brieven tas uit, en
                                                leest.)


━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━


              ZESDE TONEEL.

DERVIEUX, MEVROUW D ELBON, EEN KNEGT van
               t logement.

                DE KNEGT.

     T is deze Kamer, Mevrouw! maar neem niet kwalijk
dat ze niet beter is, we hebben zoo veel volk! zoo
Mevrouw hier een weinig geliefde te vertoeven, terwijl
men de kamer gereed maakt.
[p. 86]

             MEVROUW D ELBON.

    Gaarne! . . . ik ben dood af, welk een Stad!  t is
een hel, een . . .

                DE KNEGT.

     T vertrek is wel niet groot, maar zeer
gemakkelijk, naast de schoorsteen is een Cabinet, en
Mevrouw kan haar menschen hier ontfangen: De zaal is
gemeen aan de kamers van den Marquis de Florival.

          DERVIEUX, (ter zijde.)

    Mij dunkt ik ken die vrouw.

             MEVROUW D ELBON.

    Ik dagt dat wij nooit zouden aangekomen zijn; welk
een lange weg, en wat bedroefde straten, alles in den
weg, rijtuigen, koetsen . . . . en karren, zoo lomp!
zoo lomp! . . . ze hebben ten minsten tien maal met
mijn koets vast gezeten.

                DE KNEGT.

    Dat is waarlijk lomp.

                DERVIEUX.

    Ze is  t zelve!  t is mevrouw d Elbon.

                DE KNEGT.

    Heeft Mevrouw niets nodig?

             MEVROUW D ELBON.

    Neen! alleen maar mijn kamenier en mijn koffers.

                DE KNEGT.

    Zij zijn reeds in Mevrouws kamer, langs de kleine
trap gebragt.
[p. 87]

             MEVROUW D ELBON.

     T is wel (de knegt vertrekt.) Hoe! gij hier, mijn
Heer de Graaf! . . . gij in deze Stad! welk gelukkig
geval brengt u herwaards?

                DERVIEUX.

    Het is gelukkig in de daad, dewijl ik de eer heb
van er Mevrouw d Elbon te ontmoeten.

             MEVROUW D ELBON.

    Ik ben het, mijn Heer! die mij er geluk mede moet
wenschen.

                DERVIEUX.

    En wat voor geval heeft u uw Landgoed doen
verlaten? Mevrouw!

             MEVROUW D ELBON.

    Ach, mijn Heer! een schreeuwende zaak; gij hebt
mijn Heer d Elbon gekend, gij weet wat ik van zijn
ongemakkelijk humeur zoo lang hij leefde heb moeten
verdragen, maar zijn jaren, zijn ongemakken
verschoonden hem . . . nu dat is  t zelve, hij is dood.
Ik dagt dat al mijn lijden uit was, maar zijn
Erfgenamen betwisten nog mijn Huwelijksche voorwaarden,
zij maken mij duizend chicanes.

                DERVIEUX.

    En waarom schreef je me maar niet? ik zou terstond
op je Kasteel gekomen zijn, ik zou alles ten besten
geschikt hebben, je weet dat ik me de zaken door en
door versta.
[p. 88]

             MEVROUW D ELBON.

    Ik vreesde je te veel moeite te vergen.

                DERVIEUX.

    In tegendeel, men is gelukkig genoeg wanneer men
iemand kan verpligten, en ik acht de kundigheden die ik
verkregen heb voor niets, indien ze niet strekken
kunnen om een ander dienst te doen. Laat eens horen hoe
je zaken staan.

             MEVROUW D ELBON.

    Ik heb mijn eisch gedaan, met beding van een
artikel dat,  t is waar, een weinig in mijn voordeel
is, zij laten  t defaut gaan, en op  t ogenblik dat ik
een definitive sententie ten mijnen voordelen zoude
gekregen hebben, evoceert men de zaak voor  t Hof, en
nu kom ik hier om de zaak voord te zetten.

                DERVIEUX.

    Zoo je mijn raad gevraagd had, zou de zaak een
gantsch andere keer hebben genomen; ik ben met een
bemiddelenden geest geboren, en wij kunnen alles nog
schikken.

             MEVROUW D ELBON.

    Je bent zeer verpligtend, maar die Collateralen
 . . . die zijdmagen . . . die zijdmagen.

                DERVIEUX.

    Zijn verschrikkelijke schepsels, moet ik bekennen.
[p. 89]

      MEVROUW D ELBON, (met drift.)

    Ja! zoo ik ooit weder trouw wil ik Erfgenamen
hebben in de nedergaande linie.

                DERVIEUX.

    Een vrouw vindt er altoos beter haar rekening bij.

             MEVROUW D ELBON.

    Je hebt wel gelijk. Maar wat heeft u toch uw
Landgoed doen verlaten.

                DERVIEUX.

    Ja, Mevrouw! gij kent het spreekwoord, die land
heeft heeft twist, ze hebben goedgevonden om mij een
leen-tiende te betwisten waar van ik  t genot heb sinds
onheugelijke tijden; maar ik heb altoos mijn bewijzen
bij de hand, en mijn partij zal er voor opdraaïen, of
de drommel zal er mede spelen; Ik ben ook nog gekomen
om mijn Neef Florival wat te troosten, en hem te helpen
in de omstandigheden waar in hij is door den dood van
zijn Vader.

             MEVROUW D ELBON.

    Hoe is de Graaf Florival dood?

                DERVIEUX.

    Ja, Mevrouw! reeds zes weken; maar ik kon niet eer
overkomen.

             MEVROUW D ELBON.

    Is hij dood! . . . wel ik kan het niet verzetten; [
p. 90] wij hadden toch nog een grondscheiding te
vereffenen, wegens enig land dat mij toekomt.

                DERVIEUX.

    Ho, Mevrouw! mijn Neef zal zig met genoegen naar
alles voegen wat gij begeert, hij heeft vertrouwen in
mij, en ik zal alles ten besten schikken: Ik geloof dat
hij de eer heeft bij u bekend te wezen?

             MEVROUW D ELBON.

    Ja, mijn Heer! hij is nu en dan mij met zijn Vader
komen bezoeken.

                DERVIEUX.

    Hij ziet er wel uit, vind je niet?

             MEVROUW D ELBON.

    Ja zeer wel! en wel gemaakt. . . .

                DERVIEUX.

    Het kan niet beter; hij heeft verstand, en waarlijk
zijn Landgoederen zijn schoon; maar ik vrees dat hij
zig aan  t Hof zal gaan bederven. Ik wenschte wel hem
goed te kunnen uithuwelijken.

             MEVROUW D ELBON.

    Dat zal niet moeïelijk wezen, een Heer die er zoo
wel uit ziet. . . .

                DERVIEUX.

    Zoo gemakkelijk ook nog niet, Mevrouw! Wat zijn de
Huwelijken van dit Land toch? Meisjes van fatsoen,
zonder geld, of rijke burger meisjes, [p. 91] die je
wel veel goed ten huwelijk brengen, maar die het dubbel
weten te verteren. De smaak tot pragt, hovaardij, en ik
weet niet wat, is tot een hoogte geklommen! . . .

             MEVROUW D ELBON.

    Maar, mijn Heer! waarom zoek je niet op  t land? er
was misschien wel een rijke Vrouw te vinden, en waar
mede dat gevaar niet te vrezen was.

                DERVIEUX.

    Dat is alles wat ik wensch, een brave Vrouw.

             MEVROUW D ELBON.

    Wiens ommegang bekend is, die ondervinding heeft,
en een goede stuiver geld bezit.

                DERVIEUX.

    Dat zou een schat wezen . . . maar hoor toch eens,
Mevrouw!

             MEVROUW D ELBON.

    Wat dan?

                DERVIEUX.

    Waarlijk zoo UE. wilde, zou ik niet lang hoeven te
zoeken.

             MEVROUW D ELBON.

    Hoe dat?

                DERVIEUX.

    Niets is eenvouwiger, Mevrouw! Uwe Landgoederen
leggen vlak naast de zijnen, gij zijt bedaard,
huishoudelijk, en hebt veel ondervinding, [p. 92] dit
huwelijk zal in een ogenblik het verschil van het stuk
land uit den weg maken.

             MEVROUW D ELBON.

    Maar, Graaf, je denkt er niet om,  t is nog maar
eerst vijftien maanden, dat mijn lieve Man dood
is . . . ik heb, betuig ik je, nog om geen andere
verbintenis gedagt.

                DERVIEUX.

    Dat is waar, maar er kunnen omstandigheden
wezen. . . .

             MEVROUW D ELBON.

    Het is waar, dat ik geen Kinderen hebbende . . .
nog jong zijnde . . . zou kunnen . . . maar, neen! het
denkbeeld alleen van een twede huwelijk veroorzaakt mij
een verwarring, een benaauwdheid . . . ik weet het
niet . . . neen! nooit . . .

                DERVIEUX.

    Goed! goed! hoe meer dat je u zelve aan dat
denkbeeld gewend, hoe schielijker het zal verdwijnen;
daar en boven is mijn Neef van een figuur. . . .

             MEVROUW D ELBON.

    Dat zekerlijk beminnelijk is, moet men
bekennen . . . maar, mijn Heer! te hertrouwen! . . . en
zoo schielijk. . . .

                DERVIEUX.

    Dat is het beste middel om zijn begeerte te
voldoen. Hij mishaagt u niet?
[p. 93]

             MEVROUW D ELBON.

    In tegendeel.

                DERVIEUX.

    Gij zijt bijna even rijk.

             MEVROUW D ELBON.

    Dat zal niet veel schelen.

                DERVIEUX.

    Uwe Landgoederen leggen naast den anderen.

             MEVROUW D ELBON.

    Dat is waar.

                DERVIEUX.

    Wel nu! het is een Leenroerig huwelijk.

             MEVROUW D ELBON.

    Wat ben je spotagtig!

                DERVIEUX.

    Men heeft het mij meer gezegt. Maar laten wij
serieus spreken, ben je er niet mede te vreden?

             MEVROUW D ELBON.

    Wat ben je dringende!

                DERVIEUX.

    Men moet het wel weten. Kom aan! Mevrouw! antwoord
eens openhartig, zonder omwegen.

             MEVROUW D ELBON.

    Zoo de drift van den Marquis gelijk aan de uwe
is. . . .

                DERVIEUX.

    Wel nu?
[p. 94]

             MEVROUW D ELBON.

    Dan zie ik wel dat in  t eind . . . men zal
moeten. . . .

                DERVIEUX.

    Dat is genoeg, ik versta met een half woord. Ik ga
hem deze goede tijding mede delen. Maar, a propos!

             MEVROUW D ELBON.

    Wat is  t.

                DERVIEUX.

    Je stoort je niet veel aan deze Stad, geloof ik.

             MEVROUW D ELBON.

    Wel foei! dat is  t middenpunt van alle verleiding;
de zuivere liefde woont niet dan op  t land.

                DERVIEUX.

    Goed! zoo veel te beter, we zullen zijn Huis
verkopen, en met het geld dat er van komen zal, zullen
wij uw landgoed verbeteren.

             MEVROUW D ELBON.

    Niets is beter bedagt?

                DERVIEUX.

    Ho! ho! je Oom heeft overleg in zijn zaken.

     MEVROUW D ELBON, (grimlachende.)

    Mijn Oom! . . .

                DERVIEUX.

    Ja! je Oom, op een week of drie na.

             MEVROUW D ELBON.

    Wel zoo! wel zoo!

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━

[p. 95]


             ZEVENDE TONEEL.

De vorigen, EEN KNEGT van Mevr. d Elbon,
(in een ouderwetsch liverij met regt neer
           hangende haairen.)*

                DE KNEGT.

    Mevrouw!  t is dat daar een Heer is.

             MEVROUW D ELBON.

    Wie?

                DE KNEGT.

     T is . . . hij zegt dat hij je zien wil.

             MEVROUW D ELBON.

    Ken je hem?

                DE KNEGT.

    Ho! ja wel,  t is mijn Heer . . . . ei! . . . .
dings . . . . help me toch.

             MEVROUW D ELBON.

    Je maakt me onverduldig.

                DE KNEGT.

     T is die grote men Heer, die zoo aartig is . . .
die altoos praat.

             MEVROUW D ELBON,

    Maar heeft hij zijn naam niet gezegt.

                DE KNEGT.

    Ja wel, Mevrouw! maar  t is dat wanneer men haast
heeft, en dat als men zijn boodschap wel [p. 96] doen
wil . . . dan schiet het niet zoo ten eersten binnen.

             MEVROUW D ELBON.

    Die domoor! ik wil weten wie het is.

                DE KNEGT.

     T is eerst een naam, en dan is er nog iets voor
af. . . .

                DERVIEUX.

    Hij is onnozel.

                DE KNEGT.

    De Com. . . . Ja . . . Comman.

             MEVROUW D ELBON.

    De Commandeur Bertac?

         DE KNEGT, (verwonderd.)

    Heeft Mevrouw uit het venster gekeken?

             MEVROUW D ELBON.

    Wel neen! waarom?

                DE KNEGT.

    Dat is omdat, Mevrouw!  t beter weet dan ik die hem
zelfs gesproken heb.

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━


             AGTSTE TONEEL.

       MEVROUW D ELBON, DERVIEUX.

             MEVROUW D ELBON.

    Laat hij binnen komen.  T is wat lastig! hoe weet
die man reeds dat ik in de Stad ben.
[p. 97]

                DERVIEUX.

    Ben je zeer bekend met hem?

             MEVROUW D ELBON.

    Een weinigje. Maar terwijl hij volstrekt van mijn
familie wil wezen, heeft hij, genoegsaam tegen mijn
zin, met de Erfgenamen van mijn Man een accoord
aangevangen. . . .

                DERVIEUX.

     T is toch bedroefd, dat men overal menschen
ontmoet die de dolligheid hebben van zig met een
andermans zaken altijd te willen bemoeïen, zonder dat
zij er toe verzogt worden; niets is lastiger; ik kan ze
niet verdragen.

             MEVROUW D ELBON.

    Wat hem betreft, hij is een eerlijk man, je zult
genoegen met hem nemen. Zijn grootste fout is dat hij
te openhartig zegt wat hij denkt.

                DERVIEUX.

     T is een praatvaar, hij zal je zaak slepende
houden; geloof mij, neem ze hem uit de handen; je weet
dat ik noch dom noch onkundig ben; draag ze mij op, en
je zult zien dat ik alles ten besten zal schikken.

             MEVROUW D ELBON.

    We kunnen zien: Daar is hij.

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━

[p. 98]


             NEGENDE TONEEL.

  BERTAC, MEVR. D ELBON, DERVIEUX, (de
   knegt van Mevr. D Elbon* brengt den
  Commandeur binnen en gaat weêr heen.)

                 BERTAC.

    Vind je niet, Mevrouw! dat ik een gedienstigen
geest moet hebben die mij van uwe gangen onderrigt; gij
zijt nauwlijks in de Stad gekomen, of ik ben hier reeds
om u mijn dienst aan te bieden.

             MEVROUW D ELBON.

    Gij zijt zeer vleiende, Commandeur! ik bespeur
wezenlijk iets bovennatuurlijks in uw bezoek, maar neem
toch een stoel.

                 BERTAC.

    Gaarne ik zal u zoo veel te gemakkelijker een
uitlegging van mijn toverkunst kunnen geven. Ik liep te
voet de Stad door, zoo als ik gewend ben, voor mijn
gezondheid, alle morgen te doen; ik zag hier aan de
deur een knegt in uw lieverij,  t is van hem dat ik uw
aankomst vernomen heb; gij ziet dus dat ik geen heel
gevaarlijk tovenaar ben; ik ben het zelfs zoo weinig
dat sinds een maand lang ik me half dood loop om te
vinden het geen maar niet lukken wil.

                DERVIEUX.

    Dat moest je afschrikken, mijn Heer!
[p. 99]

                 BERTAC.

    In  t geheel niet! ik moet zoo wel voor  t een als
 t ander de Stad door draven; ik moet bezigheid hebben,
en de beweging is me nuttig; ik wou nogtans wel dat ik
een goed huis kon vinden;  t is onbegrijpelijk dat men
zoo veel moeite heeft om er een te vinden zoo als men
begeert.

                DERVIEUX.

    Is  t een huis dat mijn Heer zoekt? een groot huis
zekerlijk?

                 BERTAC.

    Ja, ordentelijk, als  t maar gemakkelijk is; de
prijs zal de koop niet breken.

             MEVROUW D ELBON.

    Zie daar reeds een grote zwarigheid uit den weg.

                DERVIEUX.

    Mijn Heer! ik zou mogelijk hebben het geen gij
zoekt. (tegen mevr. D Elbon) het huis dat je weet.

             MEVROUW D ELBON.

    Waarlijk! dat zou goed voor den Commandeur kunnen
zijn.

                 BERTAC.

    Zoo er drie of vier goede vertrekken beneden zijn,
enige slaapkamers, een mooïe tuin, maar vooral berging
voor veel domestiquen, en een grote stal, zal het mij
wel gelijken.

                DERVIEUX.

    Dat vind je er alles.
[p. 100]

                 BERTAC.

    Ik wenschte nog maar dat het in een goede buurt
stond, in een frissche lucht, en dat het geen zeer oud
gebouw was.

                DERVIEUX.

    Volmaakt! Dat waar van ik spreek is in deze straat,
en  t is niet boven de twaalf jaren gebouwd.

                 BERTAC.

    In deze straat? die heb ik van deur tot deur
nagezien zonder dat ik er enig bordje heb aangeslagen
gevonden.

             MEVROUW D ELBON.

    Het bordje doet er niets toe.

                DERVIEUX.

    Ken je het huis van den overleden graaf Florival?

                 BERTAC.

    Ja wel, dat is een schoon huis, is dat huis, daar
je van spreekt, er digte bij.

                DERVIEUX.

    Zeer digte bij, want het is  t zelve.

                 BERTAC.

     T huis van Florival?

                DERVIEUX.

    Ja!

                 BERTAC.

    Dat verwondert mij . . . maar is het wel waar, dat
het te koop is?
[p. 101]

                DERVIEUX.

    Florival is mijn Neef; ik dien er wel iets van te
weten.

             MEVROUW D ELBON.

    Je kunt gerust wezen op  t geen de Graaf je zegt.

                 BERTAC.

    Maar waarom ontdoet Florival er zig toch van?

                DERVIEUX.

    Waar zou het hem toe dienen? zijn Vader heeft zijn
zaken verwaarloosd zoo lang hij leefde,  t is aan den
zoon om ze na zijn dood te herstellen; hij zal op zijn
landgoederen gaan wonen, en ze weder in staat brengen;
dat zal vrij wat beter wezen, dan schulden in de Stad
te maken

             MEVROUW D ELBON.

    Welk een onderscheid!

                 BERTAC.

    Ik heb altoos gedagt dat hij in staat was om er
ruim te kunnen leven.

                DERVIEUX.

    Mijn Heer! men ken zelden de lui, of hoe hunne
zaken staan.

                 BERTAC.

    Dat beken ik; hier in de Stad ziet men niets dan
het uiterlijke van de menschen, daar en boven zijn er
zoo vele onbekende depenses;  t spel, paarden, [p. 102]
vrouwen . . . en de duivel . . . maar ik zou gezworen
hebben, dat Florival. . . .

                DERVIEUX.

    Wel nu, mijn Heer! ik ben het die zijne
omstandigheden weet, die hem aanraad zijn huis te
verkopen, want dat is de beste partij die hij nemen
kan.

                 BERTAC.

     T is wel dan; als hij  t toch verkopen wil,  t is
mij om  t even, mijn geld is zoo goed als dat van een
ander; zou ik  t niet nog eens kunnen zien voor dat wij
den koop sluiten?

                DERVIEUX.

    Wanneer je zult gelieven; morgen, van daag,
aanstonds zoo je wilt; ik hou niet van de zaken
slepende te houden.

                 BERTAC.

    Ik waarlijk ook niet; ja! of neen! zie daar mijn
wijs van handelen; wil je dat wij er ten eersten naar
toe gaan?

                DERVIEUX.

    Gaarne.

                 BERTAC.

    Vergeef  t mij, Mevrouw d Elbon! dat ik UE. zoo
schielijk verlate, maar zaken. . . .

             MEVROUW D ELBON.

    Moeten boven alles gaan; verzuim niets, Commandeur!
[p. 103]

                 BERTAC.

    Apropos! ik heb de onderhandeling wegens de bewuste
zaak reeds begonnen, en ik hoop ze in  t vriendelijke
ten einde te brengen; ik zal UE. dat op een ander tijd
in  t brede uitleggen.

    MEVROUW D ELBON, (tegen Dervieux.)

    Graaf! je zult de zaak niet vergeten, daar wij zoo
even van spreken.

                DERVIEUX.

    Vergeten! ze gaat mij te zeer ter harte; en ik hou
ze voor zoo goed als klaar, zoo goed als klaar.

                                       (zij gaan heen.)

             MEVROUW D ELBON.

    Wat kunnen de omstandigheden toch wonderlijk lopen!
wie zou mij ooit gezegt hebben, dat ik in deze Stad
moest komen, om den beminnelijksten man te trouwen!

       Einde van  t eerste Bedrijf.

                     Continue

[p. 104]

             TWEEDE BEDRIJF.

             EERSTE TONEEL.

  DERVIEUX, (alleen, op zijn horologie
                ziende.)

    Wel de drommel! het is reeds bij één uur, ik zal
dezen ogtend niet bij mijn Procureur kunnen gaan. . . .
maar wat kan het schelen, ik heb mijn morgen wel
besteed! . . . . Of Florival het ook niet nodig had dat
ik overkwam; zijn huwelijk staat op een goeden voet met
Mevrouw d Elbon, het is net een kolfje naar zijn hand,
terwijl hij toch in dienst wil blijven. . . . .
Gedurende dat hij bij zijn regiment is, zal zij op zijn
zaken passen; het is geen van die jonge nufjes die in
weelde opgevoed niets weten dan van plaisieren en
geldverteren! neen! zij is agt en dertig jaren oud, zij
is bedaard, daar is geen gevaar voor te vrezen. . . . .
En wat mijn Neef zijn huis betreft, die verkoop is goud
waard, de Commandeur zal er honderd duizend guldens
voor geven. Wat zullen wij met die honderd duizend zijn
land kunnen mesten! ik meen hem van dezen verkoop niets
te zeggen voor dat hij Mevrouw d Elbon gezien heeft,
het mogt zijn droefheid weder opwekken. (hij roept) Du
Bois! . . . Ja, ja, mijn neef weet nog niet wat
verpligting hij aan mij zal hebben. . . . Du Bois!
 . . .

                                 (Du Bois komt binnen.)


━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━

[p. 105]


             TWEEDE TONEEL.

           DERVIEUX, DU BOIS.

                DERVIEUX.

    Wanneer Florival te huis komt zoo zul je hem zeggen
dat ik hem noodzakelijk spreken moet.

                 DU BOIS.

    Zeer wel, mijn Heer!

                DERVIEUX.

    A propos! ben je niet Neef van den dikken Willem
die op Zuiderstein woont?

                 DU BOIS.

    Ja, mijn Heer! en wat meêr is, zijn Erfgenaam.

                DERVIEUX.

    Hij wordt oud; hij moest je zijn boerderij afstaan.

                 DU BOIS.

    Waarlijk, mijn Heer! ik ben zeer wel bij den
Marquis, ik begeer hem niet te verlaten.

                DERVIEUX.

    Dat is zeer goed dat je zoo spreekt; maar mijn Neef
moet je niet hinderen om je fortuin te maken; we zullen
er met den ouden man eens overspreken.

                 DU BOIS.

    Ik bid u van neen, mijn Heer! ik wil liever. . . .

                DERVIEUX.

    Je bent bang dat het Florival hinder zou doen; [p.
106] neen! neen! wees maar gerust, ik zal het wel
voorstellen, laat mij maar begaan, hij zal mij je
ontslag niet weigeren, en alles zal in  t vriendelijke
gaan; ik weet wat je nuttig is, en ik wil je gaarne
dienst doen.

                 DU BOIS.

    Waaragtig, mijn Heer! je zoudt me maar in  t geheel
geen dienst doen.

                DERVIEUX.

    Ik zeg immers wees maar gerust, ik zal alles ten
besten schikken; ik ga naar mijn kamer, je zult
waarschouwen wanneer Florival te rug is?

                 DU BOIS.

    Ja, mijn Heer!

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━


              DERDE TONEEL.

           DU BOIS, (alleen.)

    De duivel haal dien bemoeial! . . . alle menschen
wil hij helpen . . . laat ik de kamer wat aan kant
maken, terwijl ik mijn Heer wagt (hij spreekt terwijl
hij de stoelen enz. op zijn plaats zet.) Een logement
is een slegte huisvesting, . . . ieder ogenblik zie je
andere wezens, je durft niets laten liggen. . . . Maar
ik begrijp maar niet hoe dat mijn Heer hier logeert,
daar hij zoo een schoon huis heeft! . . . gelukkig zal
het niet lang duren, we [p. 107] zullen wel haast in  t
huis trekken; maar daar is mijn Heer.

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━


             VIERDE TONEEL.

           FLORIVAL, DU BOIS.

                FLORIVAL.

    Welk een verandering! . . . en zoo schielijk! . . .
ach! had ik dat kunnen denken!

                 DU BOIS.

    Wat of er aan scheelt?

                FLORIVAL.

    Wat ben ik ongelukkig!

                 DU BOIS.

    Gij schijnt zeer aangedaan te wezen, mijn Heer!

                FLORIVAL.

    Ach, Du Bois! ik ben radeloos. Ik kom zoo van
Mevrouw de Fiermont. . . .

                 DU BOIS.

    En haar Dogter . . . heeft die u kwalijk ontfangen?

                FLORIVAL.

    Zij heeft mij nog nooit zoo vriendelijk ontfangen.

                 DU BOIS.

    Ik zie daar nog niets treurigs in.
[p. 108]

                FLORIVAL.

    Ieder woord dat zij sprak scheen mijn geluk te
bevestigen.

                 DU BOIS.

    Dat is toch niet om zoo desperaat te worden.

                FLORIVAL.

    Haar Moeder, zeer voordelig omtrend mij denkende,
betoonde mij alle vriendelijkheid; zij moedigde Julie
zelfs aan om mij openhartig te tonen dat zij mij
genegen was. . . .

                 DU BOIS.

    Maar waar drommel ben je dan zoo moeilijk om, mijn
Heer! alles gaat naar wensch.

                FLORIVAL.

    Daar komt bezoek, Mevrouw de Fiermont gaat heen om
het te ontfangen, zij laat mij met Julie alleen, en
zegt haar in  t uitgaan, antwoord den Marquis met
openhartigheid, het is goed dat gij over en weder uw
manier van denken kent.

                 DU BOIS.

    Bravo! zie daar je karretje op een zandweg. . . .

                FLORIVAL.

    Wie zou niet gedagt hebben aan het toppunt zijner
wenschen te wezen? Julie. . . .

                 DU BOIS.

    Zou zij een ander beminnen?

                FLORIVAL.

    Neen, Du Bois! haar ogen tederlijk naar mij [p. 109
] toegewend, schilderden mij dien delicaten toestand
van eene zuivere en gevoelige ziel af. . . .
Sprakeloos, zagen wij elkander aan; wat! wat! zeiden
onze ogen elkanderen niet, hoe welsprekend! hoe teder!
 . . .

                 DU BOIS.

    Dat was toch zoo akelig niet?

                FLORIVAL.

    Mevrouw de Fiermont komt weder binnen. . . . maar
hoe koel! . . . . Mijn Heer! zeide zij, ik moet mijn
Dogter spreken, wees zoo goed ons alleen te laten.

                 DU BOIS.

    Daar heb je de poppen aan  t danssen.

                FLORIVAL.

    Ik weet niet wat ik in die verwarring geantwoord
heb. Je hebt slegte raadslui gehad, mijn Heer! zeide
mevrouw de Fiermont, je had ten minsten nog enige dagen
den verkoop moeten uitstellen  welke verkoop! . . .
hoor, mijn Heer! dit waren de laatste woorden die zij
tegens mij sprak, en die verscheuren mij de ziel; ,, ga
heen verontschuldigingen kunnen u niet baten, en mijn
Dogter heeft nog geen zin om haar dagen buiten op  t
land te slijten  wat wil zij daar meê zeggen?

                 DU BOIS.

    Waaragtig! ik begrijp er niets van.
[p. 110]

                FLORIVAL.

    Wat heb ik toch gedaan, waar meê beschuldigt men
mij? ha! zoo ik hem kende! . . . ach! St: Far! wat
wenschte ik u te spreken! nooit had ik den raad van een
vriend zoo nodig dan nu.

                 DU BOIS.

    En ongelukkig kan je hem zoo aanstonds niet gaan
spreken.

                FLORIVAL.

    Waarom?

                 DU BOIS.

    Mijn Heer, uw Oom. . . .

                FLORIVAL.

    Wel nu?

                 DU BOIS.

    Heeft mij bevolen UE. te zeggen, dat hij u over
zeer nodige zaken moet spreken.

                FLORIVAL.

    Waarom zei je me dat niet eerder?

                 DU BOIS.

    Hoe kon ik, mijn Heer! je hoorde me niet.

                FLORIVAL.

    Hoe kan ik hem spreken in deze
omstandigheden . . . . laat ik mijn droefheid zien te
bedwingen, en zoo hij mijn dienst nodig heeft. . . .

                 DU BOIS.

    Daar komt hij aan, mijn Heer!
[p. 111]

                FLORIVAL.

    Wat ben ik ongelukkig!

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━


             VIJFDE TONEEL.

           FLORIVAL, DERVIEUX.

                FLORIVAL.

    Men heeft mij gezegt, Oom! dat gij mij spreken
wilde, waar in kan ik u van dienst wezen?

                DERVIEUX.

    Dat zult gij niet wezen, Neefje! die het mij deze
keer doen zal; ik meen U den grootsten dienst van de
waereld te doen.

                FLORIVAL.

    Ik weet alles wat ik van uw vriendschap te
verwagten heb.

                DERVIEUX.

    Je lui weet nog niet aan  t Hof wat vriendschap is.
Betuigingen, die  t hart tegenspreekt,
dienstaanbiedingen vol van eigenbelang, eeden die men
wel weet niet te zullen houden; zie daar de
bedriegelijke schim die men in deze plaats in de plaats
van vriendschap stelt; maar het ware is bij ons op  t
land, en ik betragt het met hart en ziel.

                FLORIVAL.

    Ik ken uwe wijze van denken, en ik ben verzekerd
dat gij niets dan mijn welzijn beoogt.
[p. 112]

                DERVIEUX.

    Ik bepaal mij niet, Neefje! bij  t eenvouwig
bëogen, ik doe; zonder mij ging gij het vreeslijkste
proçes krijgen. . . .

                FLORIVAL.

    Ik, Oom!

                DERVIEUX.

    Gij zelve, op uw landgoed is er verschil wegens een
tiende, en landscheiding, en de Hemel weet wat het
kost, en wanneer een proçes over leenroerig goed een
einde neemt!

                FLORIVAL.

    Ik ben nog zeer onkundig in zaken, Oom, en ik
twijffel geenzins of gij zult mijn voordeel wel
behartigd hebben.

                DERVIEUX.

    Ho! dat beloof ik je; je partij is hier, en ik heb
het zoo ver gebragt, dat wij de zaak in der minne
zullen kunnen vinden.

                FLORIVAL.

    Ik bedank je hartelijk, Oom! en laat u volstrekt
meester over de condities.

                DERVIEUX.

    Als dat zoo is, zal alles wel haast afgedaan wezen;
ik ga zien, of zij al bij der hand is, (hij wil naar de
kamer van Mevr. d Elbon gaan.)*
[p. 113]

                FLORIVAL.

    Logeert zij ook hier?

                DERVIEUX.

    Ja! ze heeft twintig duizend guldens inkomen.

                FLORIVAL.

    Wel zoo!

                DERVIEUX.

    Je partij is de huishoudelijkste, de braafste
vrouw . . . .  t is een schat; je zult me nog bedanken.

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━


              ZESDE TONEEL.

   FLORIVAL, DERVIEUX, MEVR. D ELBON.

                DERVIEUX.

    Daar is ze net.

                FLORIVAL.

     T is Mevrouw d Elbon.

                DERVIEUX.

    Juist zoo: Het is mijn Neef, Mevrouw! dien ik de
vrijheid neem u te presenteren.

             MEVROUW D ELBON.

    Ik heb de eer reeds gehad mijn Heer meermalen bij
ons buiten te zien, en men is altoos verheugd . . .
lieden van zijne hoedanigheden te kennen.

                FLORIVAL.

    Mevrouw!
[p. 114]

                DERVIEUX.

    Ik heb met hem gesproken, alles is naar zijn
genoegen, en wij zullen alle hinderpalen gemakkelijk
uit den weg ruimen.

                FLORIVAL.

    Zekerlijk; ik ben een groot vijand van proçessen,
en ik kan Mevrouw niet genoeg bedanken van alles wel in
 t vriendelijke te willen bijleggen.

       MEVROUW D ELBON, (lonkende.)

    Ik weet u niet te antwoorden, mijn Heer! . . .
mijne omstandigheden . . . waarlijk! ik ben zoo
beschaamd . . . en weinig gewend . . . aan dergelijke
galanterien.

                FLORIVAL.

    Hier is er geen in, Mevrouw! en ik spreek zoo als  
t uit mijn hart voordkomt.

             MEVROUW D ELBON.

    Ik zie ten klaarsten hoe gij mij een bekentenis
zoekt te ontrukken . . . en de wijze waarop . . .

                FLORIVAL.

    Ik bid u overtuigd te wezen van mijn drift. . . .

 MEVROUW D ELBON, (zagt tegen Dervieux.)

    Hij bekoort mij!

                FLORIVAL.

    . . . om alle verschillen uit den weg te ruimen,
die de vriendschap, met zulke goede Buren als mijn Heer
d Elbon en UE. is, zouden kunnen doen verkoelen.
[p. 115]

                DERVIEUX.

    Droom je dan, Neef! hij is immers dood?

                FLORIVAL.

    Wie?

                DERVIEUX.

    Mijn Heer d Elbon.

                FLORIVAL.

    Is hij dood! dat doet mij waarlijk leed, en ik, bid
Mevrouw verzekerd te wezen dat ik alle deel in haar
droefheid neem.

       MEVROUW D ELBON, (verlegen.)

    Die is zeer hevig geweest . . . zekerlijk . . .

                DERVIEUX.

    Ja! ja! en  t is zijn dood die  t proçes zoo veel
te gemakkelijker uit den weg zal ruimen.

                FLORIVAL.

    Hoe dat?

                DERVIEUX.

    Kun je dat niet raden?

                FLORIVAL.

    Waarlijk niet.

                DERVIEUX.

    Mevrouw is weduwe.

                FLORIVAL.

    Dat heb ik vernomen.

                DERVIEUX.

    Je bent ongetrouwd.
[p. 116]

                FLORIVAL.

    Wel nu.

                DERVIEUX.

    Mevrouw betwist u een tiende.

                FLORIVAL.

    Ja!

    MEVROUW D ELBON, (zeer verlegen.)

    Om alles over een te brengen . . zoo had mijn
Heer . . . in zijn hoofd gekregen . . . een
denkbeeld. . . .

                DERVIEUX.

    Dat Mevrouw goedgekeurd heeft.

                FLORIVAL.

    En wat is dat?

                DERVIEUX.

    Om de beide landgoederen onder een hoofd te
verenigen.

                FLORIVAL.

    Op wat wijze?

                DERVIEUX.

    Door een goed Huwelijk.

                FLORIVAL.

    Door . . . er zijn duizend eenvouwiger
middelen . . . ik doe afstand van de tiende.

                DERVIEUX.

    Neef! men doet zoo ligt geen afstand van een
grond-gebied.
[p. 117]

                FLORIVAL.

    ô! Ik doe afstand van alles om Mevrouw te doen zien
hoedanig ik haar acht.

             MEVROUW D ELBON,

    Je achting! . . . je achting! is een affront, en we
zullen proçederen.

                FLORIVAL.

    Neen, Mevrouw! ik sta van mijn regt af. . . .

                                   (hij wil heen gaan.)

      DERVIEUX, (hem tegenhoudende.)

    Blijf, neef! blijf . . . wees gerust, Mevrouw! ik
zal hem wel te regt brengen.

             MEVROUW D ELBON.

    Hem te regt brengen, mijn Heer! . . . hem te regt
brengen! ik wil noch met hem noch met u iets te doen
hebben . . . ik ben woedend. . . .

                FLORIVAL.

    Mevrouw! ik meriteer niet. . . .

             MEVROUW D ELBON.

    Denk je dat ik een vrouw ben die men ongestrafd zal
weigeren? ik afgewezen! . . . ik! . . .

                DERVIEUX.

    Niets is nog bedurven, ik heb wel moeilijker zaken
ten einde gebragt, en ik zal alles wel ten besten
schikken.

   (hij geeft een teken aan Florival om te blijven, die
                                      heen gaan wilde.)

[p. 118]

             MEVROUW D ELBON.

    Jij! met je ten besten schikken . . . jij! hebt me
voor dit affront bloot gesteld; ik ben wel zot geweest
van naar je raad geluisterd te hebben. Wat zal men nu
van me zeggen? . . . Mevrouw d Elbon aangeboden en
afgeslagen! als mijn Buren dat komen te horen . . . wie
zal me nu ten Huwelijk willen vragen? . . ik ben buiten
me zelve!

               (zij gaat met veel drift in haar kamer.)

                DERVIEUX.

    Ik zal haar volgen om haar wat te doen bedaren. Wat
heb je me daar in een parket gebragt! maar ik zal  t
wel weêr herstellen, ik zal alles ten besten schikken.

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━


             ZEVENDE TONEEL.

           FLORIVAL, (alleen.)

    Welk een buitensporigheid! ik kan het niet
begrijpen. Ach! Julie! in welk een verwarring! . . .
St: Far komt niet te rug . . . Ik hoor iemand, hij is  
t misschien, zijn vriendschap is mijn enige toevlugt.

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━

[p. 119]


             AGTSTE TONEEL.

           FLORIVAL, DU BOIS.

                 DU BOIS.

    De Commandeur Bertac, mijn Heer!

                FLORIVAL.

    Welk een last! wat begeert hij? ik ken hem
nauwlijks . . . . laat hij maar binnen komen! (Du Bois
gaat heen) welk een dag, wat al onaangenaamheden!
wanneer zullen ze eens eindigen!

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━


             NEGENDE TONEEL.

            BERTAC, FLORIVAL.

                 BERTAC.

    Eindelijk vind ik u dan eens, waarlijk ik ben er
verheugd om; gij ziet dat ik geen tijd verzuim.

                FLORIVAL.

    Mijn Heer!  t is mij veel eer.

                 BERTAC.

    Geen complimenten! ik ben regt voor de vuist, ik!
en ik kan al dat gedraai niet velen dat sommige
menschen maken om misschien nog wat minder te krijgen
dat geen daar zij dolle zin in hebben.

                FLORIVAL.

    Je hebt gelijk, mijn Heer! en zulke menschen . . .
[p. 120]

                 BERTAC.

    Deugen niet met al . . . wat mij betreft men
beschuldigd mij al te openhartig te wezen; maar dat is
geen ondeugd, ook vind men  t zoo zelden! . . . Laten
zij  t mij verwijten zoo veel zij willen, op mijn
jaren, is  t geen losheid meêr, en ik zou met niemand
in de waereld ruilen. Ja! is bij mij ja! en ik hou mijn
woord dat ik eens gegeven heb. Ik kom nu hier om u te
vragen wanneer je goedvind dat we onze zaak afdoen.

                FLORIVAL.

    Welke zaak, mijn Heer!

                 BERTAC.

    Welke zaak! wel ons contract; het geld ligt gereed,
en zoo je wilt zullen wij aanstonds bij den Notaris
gaan.

                FLORIVAL.

    Bij den Notaris! wat wil je daar meê zeggen? welke
Notaris?

                 BERTAC.

    Welke je wilt; de uwe of de mijne,  t is mij  t
zelve, zoo  t koop Contract maar Notarieel gemaakt
wordt.

                FLORIVAL.

    Het koop Contract! maar, mijn Heer! ik koop niets.

                 BERTAC.

    Dat weet ik wel, maar je verkoopt.
[p. 121]

                FLORIVAL.

    Ik! verkoop ik? en wat als  t u belieft?

                 BERTAC.

    Een wonderlijke vraag! als of je  t niet wist.

                FLORIVAL.

    Neen! op mijn eer niet.

                 BERTAC.

    Wel je huis denk ik, ik geef er je honderd duizend
guldens voor;  t is wel betaald, maar het staat me aan,
en wanneer ik zin in iets heb dan zie ik zoo naauw
niet.

                FLORIVAL.

    Verkoop ik mijn Huis!

                 BERTAC.

    Zekerlijk! En terwijl je contant geld begeerde,  t
geen me in  t eerst een weinig ongemakkelijk is
voorgekomen, om dat ik de gantsche som niet zoo
schielijk had, heb ik  t de Marquise de Fiermont, mijn
Nigt, gevraagt, die geld te beleggen had.

                FLORIVAL.

    De Marquise de Fiermont!

                 BERTAC.

    Ja, ze leent me het geen ik te kort kwam; je ziet
dat ik niet geheim ben; we zullen de zaak afdoen,
wanneer je wilt.

                FLORIVAL.

    Afdoen! en wie heeft u gezegt, mijn Heer! dat mijn
huis te koop was?
[p. 122]

                 BERTAC.

    Wie het mij gezegt heeft? als of je uw woord wou
intrekken!

                FLORIVAL.

    Dat zal niet zeer moeilijk zijn, terwijl ik niets
beloofd heb.

                 BERTAC.

    Ik heb het dezen morgen gezien.

                FLORIVAL.

    Dat kan wel wezen.

                 BERTAC.

    Ik heb met je Oom over de prijs gesproken, en wij
zijn het op honderd duizend guldens eens geworden,
contant, om je zaken weder te herstellen.

                FLORIVAL.

    Daar heb ik je geld niet toe nodig, mijn Heer! ik
heb geen schulden, en ik geef niemand commissie om mijn
huis te verkopen.

                 BERTAC.

    Dat vind ik waaragtig niet kwaad! men zal mij dan
voor niet dat huis van onder tot boven hebben doen
doorlopen, van de zolder tot de kelder, alle de hoeken
doorsnuffelen, en ik zou het niet kopen? neen!  t ga
hoe  t ga! ik wil het hebben.

                FLORIVAL.

    Dat is uw zaak! mijn Heer! neem niet kwalijk, ik
heb nog veel te doen. . . .
[p. 123]

                 BERTAC.

    Maar waarom te veranderen, wanneer alles bepaald
is?

                FLORIVAL.

    Ik verander niet, mijn Heer! ik heb nooit gedagten
gehad om mijn huis te verkopen, het geen ik integendeel
zeer nodig zal hebben, en ik begrijp niet hoe dat gij
kunt vergen, dat ik op de straat ga slapen om u een
woning te bezorgen.

                 BERTAC.

    Vergen! is dat vergen, wanneer ik honderd duizend
guldens contant betaal. Met zoo een som kan men vrij
wat rekeningen betalen.

                FLORIVAL.

    Ik heb er geen, mijn Heer! en ik begrijp niet tot
wat einde je u met mijn zaken bemoeid.

                 BERTAC.

    Dat is sterk! Nog eens wil je de koop gestand doen?
ja! of neen!

                FLORIVAL.

    Ik weet van geen gestand doen, mijn Heer! maar mijn
huis zal ik zekerlijk houden.

                 BERTAC.

    Zekerlijk houden! . . . wel nu, mijn Heer! dat
zullen wij eens zien.

                                (hij gaat driftig heen.


━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━

[p. 124]


             TIENDE TONEEL.

           FLORIVAL, (alleen.)

    Zoo heb ik  t nooit meer gezien! . . . die man is
niet wijs. . . . en mijn Oom . . . ik begrijp het
niet . . . Mevrouw de Fiermont zou den Commandeur geld
lenen? . . . ha! daar is St: Far.

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━


              ELFDE TONEEL.

           ST: FAR, FLORIVAL.

                FLORIVAL.

    Ach, mijn vriend! ik ben wel ongelukkig, ik weet
niet wat te doen.

                 ST: FAR.

    Ik heb een vrij sterk dispuut over je gehad, en
Mevrouw de Fiermont niet kunnende antwoorden heb ik de
partij genomen om alles te ontkennen.

                FLORIVAL.

    Gij hebt zeer wel gedaan . . . wie kan mij toch zoo
veel nadeel bij haar gedaan hebben?

                 ST: FAR.

    Ik kwam bij de Marquise toen gij even heen gegaan
waart, verwonderd van er u niet te vinden, vroeg ik er
de reden van; de tranen die ik uit de ogen van de
schone Julie zag vloeïen, hielden mij [p. 125] te rug;
ik zag de Moeder aan, haar wezen toonde mij genoeg wat
in haar ziel omgong; alle drie verlegen zwegen wij
enige ogenblikken; Mevrouw de Fiermont brak het
eindelijk, en zei op een drogen toon; ik heb dezen
ogtend een bezoek gehad dat u verwonderen zal  van wie
Mevrouw?  van den Commandeur Bertac. . . .

                FLORIVAL.

    Dat is hij . . . dat is hij. . . .

                 ST: FAR.

    Hij zal u verveeld hebben, vervolgde ik.  Dat stem
ik toe, zeide zij, hij is niet zeer aangenaam, maar
zijn gulle openhartigheid heeft mij bevrijd van een
stap te doen daar ik langen tijd om gezugt zou hebben.
 Hoe zoo, Mevrouw!  Door mij te ontdekken de slegte
omstandigheden waar in uw vriend Florival, wegens zijn
zaken, zig bevind, en welke ik vertrouw dat u onbekend
waren.  Florival slegt in zijn zaken?  Ja, mijn Heer!
zodanig dat hij genoodzaakt is zijn huis te verkopen,
en de Stad te verlaten, om op zijn landgoed te gaan
wonen. . . .

                FLORIVAL.

    Ik de stad verlaten! . . . ik in slegte
omstandigheden! . . . hoe kan men  t verzinnen?

                 ST: FAR.

    Ik heb geantwoord, dat ik verzekerd was van den
goeden staat van uw zaken  maar, mijn [p. 126] Heer!
als ik u nu zei dat het de Commandeur zelve is die het
huis koopt; dat Florival zijn Oom zelve den koop
gesloten heeft, en dat ik de Commandeur vijftig duizend
guldens leen die hem ontbreken, om dat de som contant
betaald moet worden, dat het contract van daag getekend
zal worden tegen overlevering van  t geld, wat zou je
me dan antwoorden?  ik heb de partij gekozen van
volstrekt te ontkennen dat er iets waar aan was.

                FLORIVAL.

    Gij hebt zeer wel gedaan. Niets is meêr onwaar.

                 ST: FAR.

    Julie zugtte, en haar gelaat toonde dat zij meer
vrees dan hoop had. Ik heb haar verlaten om bij u
opening van de zaak te halen.

                FLORIVAL.

    Die ongelukkige Commandeur gaat zoo ver van hier.

                 ST: FAR.

    Bertac?

                FLORIVAL.

    Hij zelve; hij wilde mij noodzaken tot den verkoop
van mijn huis, waar van hij den koop met mijn Oom
gemaakt had. Ach! zoo ik geweten had. . . . !

                 ST: FAR.

    Had je dan je Oom verzogt om je huis te verkopen?
[p. 127]

                FLORIVAL.

    Ik! hoe kan je dat denken?

                 ST: FAR.

    Waar bemoeid hij zig dan mede? is hij razend?

                FLORIVAL.

     T is een goed man, die door overgrote
gedienstigheid, en vertrouwen dat hij alle kundigheid
alleen bezit, een ieder dienst wil doen met of tegen
hun zin, en hij gaat veel tijds zijn gang buiten weten
van de menschen zelven.

                 ST: FAR.

    Hij moet verschrikkelijk voor  t afdoen wezen; hij
is dezen ogtend eerst gekomen.

                FLORIVAL.

    In die weinige uren heeft hij mij willen noodzaken
den dienst te verlaten; mij doen trouwen met een
pleitzieke vrouw, ene mijner buitenburen; mijn huis
verkopen, en dat alles zonder er mij een woord van te
zeggen.

                 ST: FAR.

     T is een gek, dien men moest doen opsluiten.

                FLORIVAL.

    Hij veroorzaakt mijn ongeluk, maar ik moet regt
doen aan zijn goed hart.

                 ST: FAR.

    Wat kan mij  t goed hart van iemand schelen, zoo
hij mij vermoord met oogmerk om mij te genezen.
[p. 128]

      DERVIEUX, (agter de schermen.)

    Ja, Mevrouw! een insinuatie. De vrees voor een
proçes zal hem gedwee maken.

                 ST: FAR.

    De tijd is kostelijk; ik ga weder naar de
Marquise. . . .

       (Dervieux komt uit het vertrek van de Baronne en
                                             luistert.)

          ST: FAR. (vervolgende.

    . . . Kom bij mij preçies ten drie uren; ik ben
niet te vrede; de zaak moet van daag afgedaan worden.

                FLORIVAL.

    Ik ben zoo min te vrede als gij; mijn eer is er
mede gemoeid; ik zal vast op den bepaalden tijd bij u
wezen.

                 ST: FAR.

    Ten drie uren?

                FLORIVAL.

    Ten drie uren.

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━


            TWAALFDE TONEEL.

           DERVIEUX, FLORIVAL.

          DERVIEUX, (ter zijde.)

    Ten drie uren! . . . . weêr een
onbezonnenheid . . . een rendez vous om te vegten.
[p. 129]

          FLORIVAL, (ter zijde.)

    Mijn Oom! zoo hij eens gehoord had  t geen wij van
hem gezegt hebben!

         DERVIEUX, (ter zijde.)

    Laten wij behendiglijk dit zien voor te komen. . .
(overluid) Ik kan niet ontveinzen, Florival! dat ik
zeer te onvreden ben; gij beantwoord wonderlijk aan de
vriendschap, die ik u bewijs; zie eens in welke
omstandigheden gij mij brengt.

                FLORIVAL.

    Ik, mijn Heer!

                DERVIEUX.

    Ja! hoe hebt gij u gedragen ten opzigten van
Mevrouw d Elbon? zij is rijk, zelfs nog jong; zij heeft
een gegrond regt op enige morgen land die u toehoren;
ik breng haar zoo ver dat zij er van afstand doedt,
door middel van u te trouwen; en wanneer ik u de
gelegenheid aan de hand geef om alles af te doen; wijst
gij het voorstel van de hand met de honendste koelheid.
Zij schijnt vast voorgenomen te hebben u een proçes
aantedoen; bedenkje wel, Neefje! bedenkje wel; en wees
wat gemakkelijker, zoo je wilt dat ik je van een
kostbaar proçes bevrije, en je daar en boven aan een
weeuwtje uittrouw, die eene schone stuiver geld bezit.

                FLORIVAL.

    Kan je daar aan denken, mijn Heer!
[p. 130]

                DERVIEUX.

    Of ik daar aan denk! het is zeer gelukkig dat ik
daarom gedagt heb; en nog gelukkiger, zoo ik in staat
ben, om haar te overreden van u op nieuws weder te
willen horen.

          FLORIVAL, (ter zijde.)

    Welk een last!

                DERVIEUX.

    Kom, Neefje! heb meer vertrouwen in een Oom die je
bemind, en die veel ondervinding heeft; je bent jong,
en in die jaren dat men wel eens onbezonnenheid begaat;
op mijn ouderdom zoekt men alles te verbeteren, en komt
de misslagen, die de jeugd begaat, voor . . . je bent
driftig, vol van vuur, men haalt zig kwade zaken op den
hals, heb je er niet één die je. . . .

                FLORIVAL.

    Ik? een kwade zaak!

                DERVIEUX.

    Jij zelve, spreek openhartig.

                FLORIVAL.

    Waarlijk niet, Oom!

                DERVIEUX.

    Florival! gij zoekt mij te misleiden.

                FLORIVAL.

    Maar, Oom! waartoe doe je me zulke vragen?
[p. 131]

                DERVIEUX.

    Om een ongeluk voor te komen. Hoe hiet die Heer
daar je meê sprak toen ik ingekomen ben?

                FLORIVAL.

    Saint Far.

                DERVIEUX.

    Ik heb goede ogen, en ben nog niet doof.

                FLORIVAL.

    Wat wil je daar meê zeggen? wat heb je dan gehoord?

                DERVIEUX.

    Je dient het te weten. Maar  t is genoeg. . . .
Neef! ik heb voorgenomen om dezen gantschen dag met je
door te brengen, ik heb je over zaken van gewigt te
spreken.

                FLORIVAL.

    Het spijt mij, Oom! van dit niet te hebben geweten;
ik moet noodzakelijk uit wezen. . . .

          DERVIEUX, (ter zijde.)

    Dagt ik het niet! hij moet uitgaan om doodgestoken
te worden. (overluid) neen, Neef! neen ik verlaat je
van daag niet.

                FLORIVAL.

    Het zou zeer aangenaam zijn . . . maar ik moet
volstrekt. . . .

                DERVIEUX.

    De jonge lui hebben altijd zoo veel te doen. . . .
[p. 132] En wat zijn dat toch voor zaken die je zoo
volstrekt uitroepen? laat eens horen.

                FLORIVAL.

    Vergun mij u te zeggen, Oom! dat men somtijds
geheimen kan hebben. . . .

                DERVIEUX.

    Kom! kom!  t is een gekheid zoo dra je er een
geheim van wilt maken, en dat aan je Oom, dan verlaat
ik deze plaats niet.

                FLORIVAL.

    Gij zijt meester van er te blijven, Oom! maar ik
zal genoodzaakt wezen u ten drie uren te verlaten.

                DERVIEUX.

    Zoo als je belieft (ter zijde) ik zal er wel orde
in stellen, (overluid) ik herinner me daar dat ik nog
een brief te schrijven heb; ik ga naar mijn kamer, maar
ik zal voord weer bij je wezen.

                FLORIVAL.

    Verhaast u niet Oom! je weet. . . .

                DERVIEUX.

    Zie daar! vermaak je onderwijl met dit eens na te
zien.

                  (hij geeft hem een grote rol papier.)


━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━

[p. 133]


            DERTIENDE TONEEL.

           FLORIVAL, (alleen.)

    Welk een last! mijn geduld is ten einde, ik
ga. . . . maar neen het is mijn Moeders Broeder. . . .
hij bemint mij, en  t is zijn ijver die hem zoo lastig
maakt . . . laat ik geduld hebben . . . hij zal niet
lang in deze Stad vertoeven; ik moet hem zoo veel
mogelijk zijn zin geven, maar ondertusschen mijn gang
gaan. (hij ziet op zijn horologie) De tijd
verloopt . . . Du Bois!

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━


           VEERTIENDE TONEEL.

           FLORIVAL, DU BOIS.

                 DU BOIS.

    Mijn Heer?

                FLORIVAL.

    Laat het eten zoo spoedig mogelijk opgebragt
worden, en dat mijn koets vóór drie uren gereed is.

                 DU BOIS.

    Het eten zal schielijk klaar zijn, in spijt van
mijn Heer uw Oom.

                FLORIVAL.

    Mijn Oom! hoe dat?
[p. 134]

                 DU BOIS.

    Gij weet, mijn Heer! dat hij de Hospita geraden
heeft een plijster op haar keel te leggen.

                FLORIVAL.

    Wel nu?

                 DU BOIS.

    Die ongelukkige, niet tegenstaande het contrarie
advies van haar Chirurgijn, heeft dat schone
voorschrift gevolgd, en haar hoofd is er zoo deerlijk
door gezwollen, dat indien haar Man haar plaats niet
vervangen had, gij van dezen middag geen eten zoudt
gehad hebben.

                FLORIVAL.

    Maak! dat hij zig spoede.

                 DU BOIS.

    Goed, mijn Heer! en ik zal den koetsier
waarschouwen.

                                       (hij gaat heen.)

           FLORIVAL, (alleen.)

    Laat ik even het papier inzien dat mijn Oom mij
bevolen heeft te lezen. (hij leest) Nette staat der
goederen en inkomsten van Mevrouwe de Weduwe d Elbon,
met enige aanmerkingen omtrend de te doene
verbeteringen, en . . . . wat moet ik hier toch mede
doen? ach Julie! Julie! . . . het is op uw persoon
alleen, en niet op uw goederen dat men acht kan geven.
Uwe bekoorlijkheden, uw [p. 135] verstand, uw
imborst . . . welk een schat! hoe groot uwe goederen
ook zijn, de Hemel is mijn getuigen, dat ik daar nooit
aangedagt heb. Gij hebt tranen gestort . . . ik heb ze
doen vloeiën . . . zou het mogelijk kunnen wezen, dat
een misverstand ons scheidde? . . .

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━


           VIJFTIENDE TONEEL.

           DERVIEUX, FLORIVAL.

DERVIEUX, (sprekende tegen iemand agter  t
                 toneel.)

    Verzuim geen ogenblik om mijn brief te bestellen. (
ter zijde) Nu ben ik gerust. (Tegen Florival) zoo Neef!
je hebt den tijd gehad dit eens na te zien.

                FLORIVAL.

    Hoe, Oom! dit verschrikkelijk in folio? Ik geef het
in dien tijd aan den besten Cijffer-meester te doen.

                DERVIEUX.

    Nu! je zult er tijd genoeg toe hebben. (hem het
papier afnemende) Zie het optel der inkomsten maar eens
na, waar is het? . . . ei! ei! . . . ja zie daar summa
summarum vijftien duizend, drie honderd, drie en zestig
guldens, zeventien stuivers, en twee penningen. Optel
van het geen de te doene verbeteringen zullen
opbrengen, Twee duizend, vijf en [p. 136] negentig
guldens, en zes stuivers. Nog de tiend, in verschil,
gaande uit 37 morgen land en dan nog jaarlijks zeven
Capoenen . . . &c. &c. Zie daar, Neef! het geen een
gevaarlijk vooroordeel je doet verwerpen.

                FLORIVAL.

    Ik beken gaarne, dat het een schoon inkomen is,
maar. . . .

                DERVIEUX.

    Maar, mijn vriend! de hoedanigheden van haar
persoon zijn nog ver boven dit alles te schatten,
indien  t mogelijk is; het is een vrouw van een
ondervinding, van een economie, daar je versteld over
zoudt staan; niets geschied er in haar huishouden daar
zij  t oog niet over heeft, en voor haar zaken . . .
zoo goed als een Advocaat, het Leenregt heeft ze door
en door bestudeerd.

                FLORIVAL.

    Ik twijffel geen ogenblik of zij bezit verhevene
talenten.

                DERVIEUX.

    En den smaak die ze in u heeft, en die je manier
van doen niet verdoofd heeft, is dat niets? Een vrouw
die haar Man lief leeft, dat vindt men hier weinig.

                FLORIVAL.

    Zij verdient iemand te hebben die haar waarde beter
kan gevoelen, dan ik.
[p. 137]

                DERVIEUX.

    Gij zult haar aanbidden, als je een paar jaar
getrouwd geweest zijt.

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━


            ZESTIENDE TONEEL.

      DERVIEUX, FLORIVAL, DU BOIS.

                 DU BOIS.

    Mijn Heer! het eten is op tafel.

                FLORIVAL.

    Als  t u gelieft, Oom!

                DERVIEUX.

    Ja, laat ons gaan eten, en daar na zullen wij het
gesprek weder hervatten.

                FLORIVAL.

    Na den eten! . . . neen! dan vlieg ik naar St: Far.

      Einde van het tweede Bedrijf.

                     Continue

[p. 138]


             DERDE BEDRIJF.

             EERSTE TONEEL.

           FLORIVAL, DERVIEUX.

                DERVIEUX.

    Nu dat we eens alleen zijn, zonder die Spions agter
ons, en die alles terstond weder overbrieven, kunnen we
eens weder op  t stuk van ons huwelijk komen.

                FLORIVAL.

    Dit zou ons nu te ver afleiden, Oom! en ik ben
verpligt uit te gaan.

                DERVIEUX.

    Een quartier eerder of later is immers geen zaak?
een ja! is spoedig gezegt.

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━


             TWEEDE TONEEL.

      FLORIVAL, DERVIEUX, DU BOIS.

                 DU BOIS.

    Daar is een Heer, die mijn Heer gaarne wilde
spreken.

                FLORIVAL.

    Ik ga terstond, uit.
[p. 139]

                 DU BOIS.

    Ik heb het gezegt, mijn Heer! maar hij zeit dat het
over een zaak van veel aangelegenheid is, en die niet
uitgesteld kan worden.

          DERVIEUX, (ter zijde.)

    Allerbest, mijn briefje heeft goede uitwerking.

                FLORIVAL.

    Ken je hem?

                 DU BOIS.

    Neen, mijn Heer! hij zegt dat hij Doucet heet, en
hij wil volstrekt niet heen gaan, voor dat hij de eer
gehad heeft met u te spreken.

                FLORIVAL.

    Laat hem dan hier komen; maar hij komt waarlijk wel
ongelegen.

                DERVIEUX.

    Neefje! Neefje! je kunt nooit weten waar het nuttig
voor is.

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━


              DERDE TONEEL.

      De vorigen, EEN DEURWAARDER.

             DE DEURWAARDER.

    Wie van de Heeren is de Marquis de Florival?

                FLORIVAL.

    Ik, mijn Heer! wat is er van uw dienst?
[p. 140]

             DE DEURWAARDER.

    Ik heb de eer niet bij UE. bekend te wezen, mijn
Heer! maar ik heb die van UE. mijne nederige
dienstaanbieding te komen doen. Ik ben Deurwaarder van
 t Hof om UE. te dienen, en ik doe exploiten door het
gantsche Koningrijk.

                FLORIVAL.

    Dat is mij zeer onverschillig, mijn Heer! ik heb
geen proçes, zoo ik er een krijg, zal ik mij van u
bedienen, vaar wel.

             DE DEURWAARDER.

    Mijn Heer! ik ben een eerlijk man, en
niettegenstaande verscheide van mijn confraters geen
zwarigheid maken pro en contra te dienen, zoo heb ik er
een afschrik van, en de eer die uw partij mij gedaan
heeft, van in mij vertrouwen te stellen. . . .

                FLORIVAL.

    Mijn partij!

             DE DEURWAARDER.

    Ja, mijn Heer!  t is een klein sommatie die ik,
onder uw goedvinden, de eer zal hebben UE. te doen.

                FLORIVAL.

    Ik ben niemand schuldig.

             DE DEURWAARDER.

    Dat strij ik niet tegen, mijn Heer!
[p. 141]

                FLORIVAL.

    En uit wiens naam doe je die sommatie?

             DE DEURWAARDER.

    Uit naam van de Hoog welgebore Vrouwe, Mevrouwe
Magdalena, Geetruida Valchaud, weduwe van wijlen den
Hoog Edelen welgeboren Here Baron d Elbon.

          DERVIEUX, (ter zijde.)

    Ha! ha! dat is het* exploit, dat ik aangeraden heb
te doen. (overluid) Laat ons eens horen.

             DE DEURWAARDER.

    Ten verzoeke van de voornoemde Vrouwe, heb ik
Jeronimus Doucet, Deurwaarder van  t Hof,
ondergetekend. . . .

                FLORIVAL.

    Sla dat maar over.

             DE DEURWAARDER.

    . . . de eer UE. te dagvaarden omme UE. te zien
verwijzen ten fine van hare requeste (ten ware gij
verkiezen zoudet met haar in egten staat te treden)
omme gestand te doen het verband het welk, met
betrekking tot voorschreve Vrouwe, de Heer Dervieux uw
Oom, als voor u instaande heeft aangegaan.
(hij geeft hem  t exploit over.)

                FLORIVAL.

    Loop naar den duivel met je exploit! en zeg aan [p.
142] haar die je zendt, dat ik van geen mijner regten
enigen afstand doen zal.

     DE DEURWAARDERte rug komende.).

    Verschoon de overlast, mijn Heer! . . .

                FLORIVAL.

    Welk een zot vrouwmensch!

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━


             VIERDE TONEEL.

           DERVIEUX, FLORIVAL.

                DERVIEUX.

    Ik heb het je wel voorzeit; daar ben je nu in een
proçes ingewikkeld, en dat enkel uit hoofdigheid.

                FLORIVAL.

    De hoofdigheid, mijn Heer! is niet van mijn kant.
Maar het is onbegrijpelijk, dat men mij tegen wil en
dank wil uithuwelijken, en zonder mij er eens kennis
van te geven.

                DERVIEUX.

    Een weinig minder drift, Neef! als  t u gelieft;
gij zijt in geen goed humeur, en dat doet u vergeten,
dat gij mij belooft had genoegen te nemen met zodanige
schikkingen, als ik zoude beramen om uw proçes uit de
waereld te helpen.

                FLORIVAL.

    Maar kont gij denken, mijn Heer! dat mijn toe- [p.
143] stemming zoo ver zou gaan dat ik er mijn vrijheid,
en  t geluk van mijn leven aan zoude opofferen.

                DERVIEUX.

    En dit zal strekken om het te bevestigen. Men ziet,
op uw jaren, niet zeer vooruit, en ik zal. . . .

                FLORIVAL.

    De wet voorondersteld, dat men op zijn zes en
twintigste jaar genoeg vooruitzigt heeft, om zig zelven
te bestuuren, en ik bid u van geene beschikkingen te
maken, noch over mijn hand noch over mijn huis.

                DERVIEUX.

    Hoe nu! ik heb mij alle moeite des waerelds gegeven
om er u een goeden prijs voor te bezorgen, ik ben
daarin boven verwagting geslaagd, en gij zoudt weigeren
den koop gestand te doen?

                FLORIVAL.

    Ja, mijn Heer! dat weiger ik.

                DERVIEUX.

    Maar waar toe zal je het huis toch dienen?

                FLORIVAL.

    Om in te wonen.

                DERVIEUX.

    Gij zijt ongetrouwd, en  t is zesmaal te groot voor
u.

                FLORIVAL.

    Maar ik heb geen gelofte gedaan om altoos
ongetrouwd te blijven.
[p. 144]

                DERVIEUX.

    Dat is ook zoo! Maar men vindt vrouwen die tegenzin
in het stads leven hebben,  t welk niets oplevert dan
gelegenheden tot uitspatting en verkwisting; Mevrouw d 
Elbon, onder anderen, zei mij nog dezen ogtend. . . .

                FLORIVAL.

    Och, mijn Heer! laten wij die droevige Mevrouw d 
Elbon daar laten.

                DERVIEUX.

    Gij zijt mij te waard dan dat ik dat voornemen zou
laten varen. Wrede Neef! zijn dat de gevoelens die gij
van uw Moeder, mijn Zuster, hebt ingezogen? Ondankbare,
ik bemin u, en uw hart sluit zig voor mij.

                FLORIVAL.

    Ach, Oom! gij treft dit hart ten sterksten; ik ben
gevoelig en dankbaar . . . , maar ik smeek u, laat aan
mij de zorg voor mijn geluk over, het bestaat veeltijds
in verbeelding; vergeef mij, zoo mijn drift. . . .

                DERVIEUX.

    Men vergeeft ligt, als men iemand bemint; Florival!
de drift vervoert u somtijds, maar in den grond zijt
gij goedhartig, en een nadere bedenking zal u wel in
mijn gevoelen brengen.

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━

[p. 145]


             VIJFDE TONEEL.

      FLORIVAL, DERVIEUX, DU BOIS.

                 DU BOIS.

    Mijn Heer! daar is wederom iemand om u te spreken?

                FLORIVAL.

    Waarom zei je niet dat ik uit was?

                 DU BOIS.

    De Hospes zei dat gij het niet waart, en wanneer ik
 t contrarie zeide, heeft hij mij niet willen geloven.

                DERVIEUX.

    Laat hij maar binnen komen,  t is altoos goed te
weten wat iemand te zeggen heeft, en zoo je mijn raad
wil volgen. . . .

        FLORIVAL, (tegen Du Bois.)

    Schielijk dan maar! en laat de koets met een
voorkomen.

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━


              ZESDE TONEEL.

   DERVIEUX, FLORIVAL, EEN WAGT van de
          Kançelarij, DU BOIS.

                FLORIVAL.

    Wat is er van uw dienst, mijn Heer! ik heb de [p.
146] eer niet UE. te kennen, maar spreek schielijk,
want ik heb haast.

                 DE WAGT.

    Ik zal u niet tegenhouden, mijn Heer! ik kom alleen
maar om de eer te hebben u te vergezellen.

                FLORIVAL.

    Vergezellen! ik denk alleen uit te gaan, mijn Heer!

                 DE WAGT.

    Mijn order luidt om bij uw Persoon te blijven.

                FLORIVAL.

    Wat wil dat zeggen? welke order? van wien? . . .

                 DE WAGT.

    Van onze Heren de Maarschalken van Frankrijk.

          DERVIEUX, (ter zijde.)

    Zoo! dat is goed, nu is hij buiten alle zwarigheid;
ik ga Mevrouw d Elbon halen.

                FLORIVAL.

    Gij verwondert mij zeer, mijn Heer! en wat is de
oorzaak van deze order?

                 DE WAGT.

    Dat is mij onbekend; maar ik ben gelast om UE. te
zeggen van UE. ten vijf uren bij den Maarschalk te
laten vinden.

                FLORIVAL.

    Ik begrijp* er niets van. Maar terwijl  t zoo is,
moet ik gehoorzamen. Du Bois! zoo St: Far hier mogt
zenden, zult gij zeggen. . . .
[p. 147]

                 DU BOIS.

    Dat zal onnodig zijn, mijn Heer! daar komt hij
zelve aan, ook verzeld van een dito Heer.

                FLORIVAL.

    Ik begrijp het niet.

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━


             ZEVENDE TONEEL.

 ST: FAR, en zijn WAGT, FLORIVAL, en zijn
                  WAGT.

            (de wagten plaatsen zig aan  t
                  einde
             van  t toneel.)


                FLORIVAL.

    Ik ging naar u toe, mijn vriend! door welk toeval
zijt gij mij voorgekomen?

                 ST: FAR.

    Een nog al aartig geval is daar de oorzaak van.
Daar komt een wagt van de Maarschalken bij mij, met
order om ten vijf uren bij den Maarschalk met hem te
komen; en ziende dat wij dus weinig tijd zouden hebben
elkanderen te onderhouden, heb ik gedagt dat het best
was dat ik bij u kwam, vrezende dat uw Oom u ophieldt.

                FLORIVAL.

    Het geval is wonderlijk! ik heb volmaakt dezelve
order gekregen.
[p. 148]

                 ST: FAR.

    Heb je met iemand woorden gehad?

                FLORIVAL.

    Ik! in  t geheel niet, en hoe meer ik de zaak naga,
hoe minder ik begrijpen kan waar toe het kan dienen;
maar gij! hebt gij ook misschien met iemand
onaangenaamheden gehad?

                 ST: FAR.

    Op mijn jaren, zijn dergelijk zaken zeldsaam, maar
zoo ik bij ongeluk in de eene of andere ingewikkeld
was, zoude ik vooral wel zorgen dat het geregt er geen
moeite van had.

                FLORIVAL.

    Deze overeenkomst van geval is wonderbaar.

                 ST: FAR.

    Maar heeft uw wagt u niet onderrigt?

                FLORIVAL.

    Neen! en de uwe?

                 ST: FAR.

    Hij weet er niets af. Voor  t overige zal deze zaak
wel haast opgehelderd wezen. Tegen vijf uren wagt de
Maarschalk ons; maar de gemeenzame wijze waarop wij met
hem leven, kan ons gerust dit bezoek doen vervroegen,
en wij behoeven niet te vrezen hem belet aan te doen al
komen wij voor  t uur.

                FLORIVAL.

    Gij hebt gelijk, laten wij maar gaan.
[p. 149]

                 ST: FAR.

    Gaarne; maar vooraf moet ik u onderrigten welk
gezelschap gij bij hem zult vinden.

                FLORIVAL.

    Wie dan?

                 ST: FAR.

    Mevrouw de Fiermont en haar dogter; ik heb ze
gezien toen ik van u afgong, zij eten bij hem.

       FLORIVAL, (met veel drift.)

    Gij hebt ze gezien! . . . St: Far! . . . en gij
zegt er mij niets van!

                 ST: FAR.

    Ik heb al gedaan wat in mijn vermogen was om de
Marquise te desabuseren; ik durf niet zeggen, dat ik
volkomen geslaagd ben, maar ik heb alle reden om te
geloven dat je regtvaardiging op een goeden voet staat.

       FLORIVAL, (hem omhelzende.)

    Waarde vriend! wat ben ik u niet verschuldigd?

                 ST: FAR.

    En onze gedienstige Oom, hoe staan er zijn
projecten mede?

                FLORIVAL.

    Ik heb van die vrouw, daar hij mij aan uittrouwen
wilde, een geregtelijke insinuatie op gezegeld papier
gekregen.

                 ST: FAR.

    Kom! kom!
[p. 150]

                FLORIVAL.

     T is zeker zoo, zie daar is ze.

                 ST: FAR.

     T is waaragtig een origineel stuk, ik zal het bij
mij houden, de Maarschalk moet er eens om lachen.

                FLORIVAL.

    Ik verzoek van neen! ik zou niet gaarne mijn Oom
ten toon willen stellen.

                 ST: FAR.

    Och, mijn lieve vriend! hij heeft ons van daag zoo
geplaagd, dat wij deze kleine wraak wel mogen oeffenen;
maar  t uur genaakt, laat ons gaan. Wil je met mijn
koets gaan? ik heb hem hier.

                FLORIVAL.

     T is de moeite niet waard van er in te stappen,
wij moeten maar aan  t einde van deze straat wezen.

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━


             AGTSTE TONEEL.

 DERVIEUX, (de deur half open doende, en
    ziende of zij vertrokken waren.)

    Wat heb ik wél gedaan van mij bij  t geregt te
adresseren! zijn partij wagtte hem, hij kwam hier!
 . . . zoo ze eens geen wagten gehad hadden! ô
jonkheid! ô jonkheid! wat ben je gelukkig dat rijper [
p. 151] hoofden zorgen om je te redden uit de gevallen
daar je onbedagtsaamheid je in gestort heeft!

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━


             NEGENDE TONEEL.

 DERVIEUX, DE KNEGT van Mevrouw d Elbon.


                DE KNEGT.

    Zoo, mijn Heer!  t niet kwalijk nam . . .

                DERVIEUX.

    Wat wou je van me hebben, mijn kind!

                DE KNEGT.

    Mijn Heer!  t is dat UE. zoo gedienstig zijt. . . .

                DERVIEUX.

    Wat kan ik voor je doen?

                DE KNEGT.

     T is niet voor mij, mijn Heer! dat ik de vrijheid
gebruik van mijn Heer te hinderen.

                DERVIEUX.

    Wat is het dan?

                DE KNEGT.

     T is dat ik, onder je welnemen, agterneef ben van
Klaas Brusquet, die het petekind was van mijn Heer de
Lorme, de Rentmeester van uw Kasteel.

                DERVIEUX.

    Zoo ik hem dienst kon doen, het zou met al mijn
hart geschieden.
[p. 152]

                DE KNEGT.

     T is dat, onder je welnemen, de koddebijers hem
zijn hond hebben afgenomen in  t Bosch van de Abtdij.

                DERVIEUX.

    Ik begrijp je al. Je had gaarne dat ik er over
schreef, en dat men zijn hond weder te rug gaf, zonder
dat het hem geld koste.

                DE KNEGT.

    Als het van de goedheid van mijn Heer was.

                DERVIEUX.

    Wees er niet ongerust over, ik zal alles ten besten
schikken. Maar je vraagt me niets voor je zelven.

                DE KNEGT.

     T is, mijn Heer! dat ik bij Mevrouw d Elbon goed
eten en drinken heb, en wel gekleed ben en dat ik niet
veel behoef te werken. Ik zou een best leven hebben,
zonder een kleine droefheid.

                DERVIEUX.

    En wat is dat? ik zal je mogelijk van dienst kunnen
wezen.

                DE KNEGT.

     T is, onder je wel nemen, dat Mevrouw altoos zegt
dat ik een lompert, een joris ben.

                DERVIEUX.

    Ja, mijn kind! je bent zoo wat onhandig, het dienen
is nog geheel nieuw voor je.
[p. 153]

                DE KNEGT.

    Ik ben toch en mensch, zoo als een ander.

                DERVIEUX.

    Ja! maar je hebt niet het zelve voorkomen. . . . Je
loopt met kromme kniën, je bent zoo ruuw.

                DE KNEGT.

    Men heeft mij niet anders geleert.

                DERVIEUX.

    Ik bedenk daar iets. . . . Zoo dra mijn Neef te rug
zal gekomen wezen, zal ik om je denken; hij zal je wel
helpen.

                DE KNEGT.

    Hé! hé! zou mijn Heer de Marquis mij leren kunnen?

                DERVIEUX.

    Hij heeft een Regiment gekregen, ik zal hem
verzoeken, dat hij je voor soldaat aanneemt, en wanneer
je dan een veldtogt of drie gedaan hebt. . .

         DE KNEGT, (verschrikt.)

    Soldaat! mijn Heer! Soldaat! . . .

                DERVIEUX.

    Daar is niets beter dan de dienst om een jongman te
ontbolsteren. Hij zal je vast aannemen, en je zult er
mij voor bedanken.

                DE KNEGT.

    O mijn Heer! ik bedank je nu reeds; ik ben maar
alleen knegt geworden bij Mevrouw d Elbon om den dienst
te ontgaan.
[p. 154]

                DERVIEUX.

    Dit maakt een groot onderscheid. Laat mij maar
begaan; men zal je naderhand niet meer kennen.

                DE KNEGT.

    Neen, mijn Heer! ik wil niemand doden, maar ook
niet gedood worden; dan heb ik liever dat Mevrouw me
een Joris heet of een Lompert.

                DERVIEUX.

    En dat wil ik niet. Ik wil je helpen,  t is tot je
best, en je zult soldaat worden.

          DE KNEGT, (huilende.)

    Neen! . . . neen! niet, mijn Heer! ik ben veel te
zagtmoedig daar toe.

                DERVIEUX.

    Wees daar niet ongerust over, ik zeg je immers dat
het tot je best is; ga maar heen om afscheid te nemen.

                         (de knegt gaat huilende heen.)


━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━


             TIENDE TONEEL.

       DERVIEUX, MEVROUW D ELBON.

             MEVROUW D ELBON.

    Wel nu, mijn Heer! is de Marquis buiten alle
gevaar?
[p. 155]

                DERVIEUX.

    Volkomen! Ik heb mijn maatregels net in tijds
genomen.

             MEVROUW D ELBON.

    En je denkt nog dat het kwam, door dat hij zijn
hoofd zoo vol van dit geval had, dat hij zoo koel tegen
mij was.

                DERVIEUX.

    Zekerlijk, Mevrouw! weet je wel dat men het al om
een minder oorzaak wezen zou? wat drommel op  t punt
van te gaan vegten,  t is geen gekheid. . . . en die
liefde ligt op zoo een tijd agter de bank.

             MEVROUW D ELBON.

    Maar denkje dan, dat wanneer zijn hart van deze
ongerustheid opgeruimd zal wezen, het zelve al de
waarde van mijne tederheid zal erkennen?

                DERVIEUX.

    Wel zeker! Ik heb den staat en Inventaris van uwe
goederen en inkomsten overhandigt.

             MEVROUW D ELBON.

    Je was bij hem, wanneer de Insinuatie aan hem
gedaan wierdt, die je me zoo sterk aangeraden hebt; wat
uitwerking heeft die toch op hem gehad?

                DERVIEUX.

    Die gene welke ik verlangde; ik zag op zijn [p. 156
] aangezigt de onverduldigheid . . . de woede . . .
de . . .

             MEVROUW D ELBON.

    Dat is evenwel zoo mooi niet!

                DERVIEUX.

    Ik heb ze veel liever dan de onverschilligheid. Wat
meer is, ik heb taal gesproken, taal die hem tot in
zijn hart doordrong, verwijt! gevoel! etcetera,
etcetera, hij wierp zig in mijn armen, smeekte mij om
verschoning. . . . maar op een wijze, op een wijze die
aller aandoenlijkst was.

             MEVROUW D ELBON.

    Mijn Heer Dervieux ik ben geheel aangedaan door uw
verhaal.

                DERVIEUX.

    Wanneer men het menschelijk hart een weinig
bestudeerd, een weinig nagegaan heeft, zoo weet men
terstond welke snaar men roeren moet, en dit is,  t zij
zonder mij te vleiën gezegt, mijn zaak. Laat mij maar
begaan, ik zal alles wel schikken, en zodanig dat alles
op de beste zijde uitvalt.

             MEVROUW D ELBON.

    Ik wensch het, maar ik vrees! . . .

                DERVIEUX.

    Hoe! wat!

            MEVROUW D ELBON.*

    Van den schijn te hebben, als . . . of . . . ik het
was die vreide.
[p. 157]

                DERVIEUX.

    Eén van beiden dient het toch wel te doen. Uwe
inzigten zijn prijsselijk, en of gij het nu zijt, en of
hij het nu is, die deze zaak aandringt, na zes maanden
getrouwd te zijn, komt alles toch op  t zelve uit . . .
Daar komt iemand.

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━


              ELFDE TONEEL.

   MEVROUW D ELBON, DERVIEUX, BERTAC.

                 BERTAC.

    Gij ziet, Mevrouw d Elbon! iemand die tot in zijn
ziel toe aangedaan is.

             MEVROUW D ELBON.

    Wat scheelt er aan Commandeur?

                 BERTAC.

    Ik ben van een humeur . . . zoo ben je daar! Mijn
Heer! Je hebt mij een frisse wandeling laten doen;  t
was waaragtig wel de pijne waard mij zoo te haasten om
het huis van Florival te zien?

                DERVIEUX.

    Het huis is allerliefst, en zoo gij er enige
veranderingen in laat doen, die ik u raden zal. . . .

                 BERTAC.

    Het komt er wel op aan om veranderingen te maken!
 . . . neen, Mijn Heer! het komt er op aan om te kopen,
om den gedanen koop te sluiten, Je [p. 158] vertelt me
dat alles van u afhing, dat je Neef die schikkingen
goed keuren zou die je met mij gemaakt had, en het
koop- contract terstond tekenen. . . . Hier op staat
makende leen ik van mijn vrienden vijftig duizend
guldens, en wanneer ik bij den verkoper kom, om af te
doen, houdt hij zig als of hij niet begrijpt wat ik
meen, en als ik de moeite neem hem alles uit te leggen
eindigt hij met te ontkennen, en volstrekt te weigeren.

                DERVIEUX.

    Wees niet moeielijk, ik heb van mijn leven
moeielijker zaken tot een einde gebragt. Je zult
zien. . . .

                 BERTAC.

    Wat zou ik zien! . . . dat was goed, dat was goed
als ik de tijd had om te wagten, maar ik ben ruim
zestig jaar oud en moet my wat reppen zoo ik enig genot
wil hebben. . . .

                DERVIEUX.

    Ik had Florival nog niet gesproken toen gij bij hem
geweest zijt, zie daar de reden van zijn weigering.

                 BERTAC.

    Je hebt hem dan sedert gezien?

                DERVIEUX.

    Zekerlijk.

                 BERTAC.

    En hij neemt genoegen? . . .
[p. 159]

                DERVIEUX.

    Nog niet volkomen.

                 BERTAC.

    Dan ben ik al fraai gevorderd, naar ik zie! de
verzekeringen welke gij mij geeft steunen op een
misschien.

                DERVIEUX.

    Dat misschien is zoo goed als een zekerheid. Ik
trouw Florival uit.

                 BERTAC.

    Een reden te meer om zijn huis niet te doen
verkopen.

             MEVROUW D ELBON.

    Maar zoo zijn Vrouw geen lust had om in deze Stad
te wonen?

                 BERTAC.

    Dan zou ze al van een wonderlijke smaak zijn.

                DERVIEUX.

    Nu! deze die ik meen wil op haar Landgoed gaan
wonen.

                 BERTAC.

    Op haar Landgoed wonen! . . , uit smaak! . . . een
jonge Vrouw! . . .

             MEVROUW D ELBON.

    Wat vind je daar voor zoo wonderlijk in,
Commandeur? ene tedere, aandoenlijke Vrouw, die haar
Man opregt bemint. . . .
[p. 160]

                 BERTAC.

    Vindt men er velen zoo in dit jaar?

             MEVROUW D ELBON.

    Misschien meer dan men denkt.

                 BERTAC.

     T is mogelijk. Wel nu! die tedere, aandoenlijke
Vrouw, die haar Man bemint. . . .

             MEVROUW D ELBON.

    Zal zekerlijk het stille, vergenoegde buiten leven
verkiezen boven het Stads gewoel.

                 BERTAC.

    Ik wil  t geloven; maar kan je u verbeelden dat er
twee vrouwen kunnen wezen die zodanig denken.

                DERVIEUX.

    Laat er maar ene zijn, zoo je wilt, en dat is ons
genoeg.

                 BERTAC.

    En waar zou je die vinden?

                DERVIEUX.

    Wat drommel! vlak voor je ogen.

                 BERTAC.

    Wat zeg je? hoe!  t is. . . .

                DERVIEUX.

    Mevrouw d Elbon.

                 BERTAC.

    Die trouwt. . . .
[p. 161]

                DERVIEUX.

    Ja!

                 BERTAC.

    Met den jongen Marquis Florival?

             MEVROUW D ELBON.

    Ja, Commandeur! ja, ik zelve.

                DERVIEUX.

    Rang, geld, buurschap van Landgoed, alles komt
overeen.

                 BERTAC.

    Ja! alles behalven de jaren.

             MEVROUW D ELBON,

    Het onderscheid is zoo groot niet.

                 BERTAC.

     T is waar vijftien of zestien jaar meêr of min,
dat is zoo een zaak niet.

             MEVROUW D ELBON.

    De Marquis is zes en twintig jaar.

                DERVIEUX.

    Mijn Neef kan zijn geluk niet overzien! met mijn
raad en de voorzorg van Mevrouw wat zullen zijn zaken
niet voordelig gaan!

                 BERTAC.

    Is de dag al bepaald?

             MEVROUW D ELBON.

    Nog niet, er moeten eerst nog eenige schikkingen
gemaakt worden . . . voor  t overige, Commandeur! Ik
verzoek het geen wij u vertrouwd heb- [p. 162] ben
geheim te houden, men moet nooit van dergelijke zaken
spreken, voor dat alles voltrokken is.

                 BERTAC.

    ô! Wees daar gerust op, ik zal er geen sterveling
iets van zeggen . . . zie! daar komt de Bruidegom
zelve; zijn drift schijnt mij een goed teken te wezen,
ik ga hem geluk wenschen.

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━


       TWAALFDE EN LAATSTE TONEEL.

   FLORIVAL, ST: FAR, MEVROUW D ELBON,
            BERTAC, DERVIEUX.

                FLORIVAL.

    Mijn waarde Oom! gij ziet iemand die ten toppunt
van zijn geluk is, en die zig gehaast heeft om u daar
deelgenoot van te maken.

                DERVIEUX.

    Wat is er dan gebeurt, mijn lieve Neef?

                FLORIVAL.

    Ik beminde en wierdt bemind, een kwalijk verstaan
had bijna alles omvergeworpen; maar door een
mondgesprek ben ik volkomen geregtvaardigt, en ik trouw
op morgen het voorwerp van mijn liefde.

                DERVIEUX.

    Je trouwt morgen!
[p. 163]

                 BERTAC.

    Zoo veel te beter, dan kunnen wij ten eersten den
koop van ons huis sluiten.

                FLORIVAL.

    Je ziet, mijn Heer! dat er minder mogelijkheid toe
is dan ooit, want mijn vrouw dient in dit geval wel de
voorkeuze te hebben.

                 BERTAC.

    Maar Mevrouw d Elbon wil niet in de Stad wonen.

                FLORIVAL.

    Dat is zeer mogelijk, maar mijn Bruid begeert niet
buiten te wonen.

                 BERTAC.

    Is het dan Mevrouw niet die je trouwt?

                FLORIVAL.

    Ik was reeds geëngageerd.

    BERTAC, (tegen Mevrouw d Elbon en
                Dervieux.)

    Wat maakte je lui me dan wijs?

                 ST: FAR.

     T is Mejuffrouw van Fiermont.

        BERTAC, (uitschreeuwende.)

    Mijn Nigtje!

         DERVIEUX, (verwonderd.)

    Hoe nu! . . . watte! . . .
[p. 164]

     FLORIVAL, (op St: Far wijzende.)

    En je ziet den vriend aan wien ik mijn geluk
verschuldigd ben.

     DERVIEUX, (nog meer verwonderd.)

    Hij!

      MEVROUW D ELBON, (ter zijde.)

    Ik schaam mij dood! . . . welk affront! . . .

        BERTAC, (tegen Florival.)

    Waaragtig! ik ben er verrukt over, dat is met regt
een geschikt huwelijk. Het spijt me toch van het huis.

                DERVIEUX.

    Ik hoop, Neef, dat het tot je geluk mag wezen, maar
zoo je me gewaarschouwd had, zou ik je goeden raad
hebben kunnen geven.

             MEVROUW D ELBON.

    Hoe, mijn Heer! je stemt er ook in! . . . waar zal
ik mij verbergen?

                DERVIEUX.

    Neen, Mevrouw! blijf, ik zal alles ten besten
schikken.

                FLORIVAL.

    Dit huwelijk was, reeds voor mijn Vaders dood,
genoegsaam vast gesteld.

                 ST: FAR.

    Enige wonderlijke voorvallen hebben het van daag
doen vertragen.
[p. 165]

                 BERTAC.

    Welke voorvallen?

                 ST: FAR.

    De valsche tijding, welke men aan Mevrouw van
Fiermont gegeven heeft als of Florival zijn zaken in
den war waren; de verkoop van zijn huis. . . .

                 BERTAC.

    Wat drommel! dat ben ik geweest . . . maar  t was
mijn schuld niet . . . vraag maar. . . .

                 ST: FAR.

    Het gerugt van een DUëL tusschen den Marquis en
mij. . . .

                 BERTAC.

    Daar weet ik niet af.

                DERVIEUX.

    Wat? zou ik mij bedrogen hebben! dat kan haast niet
wezen!

             MEVROUW D ELBON.

    Ben ik genoeg vernederd? (zij wil heen gaan.)

     DERVIEUX, (haar tegenhoudende.)

    Wagt een ogenblik, je zult zien, je zult zien, ik
zal alles ten besten schikken.

                 ST: FAR.

    Maar de Maarschalk, bij wien wij Mevrouw en
Mejuffrouw van Fiermont vonden, ziende dat er niets van
noden was om ons te reconcilieren, heeft al- [p. 166]
les in  t werk gesteld om die lang gewenschte
vereniging te sluiten.

                 BERTAC.

    Laten wij ons troosten, Mevrouw d Elbon! ik ben
zonder huis, en gij zonder Man, laten wij zoeken,
misschien vinden we wel wat.

             MEVROUW D ELBON.

    Ik weet niet, mijn Heer! . . . wat of die
spotternij . . . zeggen wil . . . ik heb nooit . . . .
(ter zijde) ik weet niet wat ik van spijt zeggen zal.

                DERVIEUX.

    Neef! terwijl dat de zaak afgedaan is, zoo is alles
wel, maar denk eens over de grote onkosten die je zult
moeten doen, Juwelen, Klederen, Fêtes &c. &c. men moet
zig het nodige onthouden zoo men deze dingen niet
oeconomisch behandeld, laat mij begaan, ik zal alles
wel schikken, en je beurs bewaren voor zware uitgaven.

                FLORIVAL.

    Ik bedank u hartelijk, maar alles was reeds te
vooren geschikt en besteld. (tegen Mevrouw d Elbon)
Mevrouw! vergeef. . . .

             MEVROUW D ELBON.

    Ja, ja, mijn Heer! ik vergeef . . . maar wij zullen
pleiten tot de ruine van de een of den ander toe.
[p. 167]

   DERVIEUX, (met drift, na een weinig
                zwijgens.)

    Je zult niet pleiten! Mevrouw!

             MEVROUW D ELBON.

    Gij zult het mij niet beletten! mijn Heer! ik heb
het vast voorgenomen.

         DERVIEUX, (met nadruk.)

    Je zult niet pleiten.

             MEVROUW D ELBON.

    Ik zal wel pleiten.

                DERVIEUX.

    Deze zaak kan zig schikken als de andere, zoo je
mijn raad wil volgen.

    MEVROUW D ELBON, (verontwaardigd.)

    Je raad!

                DERVIEUX.

    Je verliest een Man, en hebt er een voor je in de
plaats gevonden, die je waarde beter kent,  t is een
eerlijk, braaf, fris, doorzigtig en gedienstig Man; met
één woord ik ben  t zelve.

                 BERTAC.

    Hij heeft gelijk, zie daar! bij voorbeeld een
huwelijk zoo als het hoort.

                DERVIEUX.

    Ja! Mevrouw, ik zelve; en dit te doen is de beste
raad, dien ik je geven kan.
[p. 168]

             MEVROUW D ELBON.

    De spijt belet mij om mij een ogenblik te bedenken.
Ja, mijn Heer! ik neem je voorstel aan; laten wij
morgen naar onze Landgoederen vertrekken, en kan  t
wezen zoo veel nageslagt verwekken dat hij in der
eeuwigheid geen duit van je goed te wagten heeft.

                DERVIEUX.

    Laat mij maar begaan, Mevrouw! en je zult zien dat
ik alles ten besten zal schikken.


                  EINDE.


                     Continue

       Tekstkritiek:

p. 95 haairen.) er staat: haairen.
p. 141 het er staat: het is
p. 146 begrijp er staat: begrip
p. 156 D ELBON. er staat: D ELBO.

  • Ceneton
  • Voorkeurenpagina Opleiding Nederlands

