[Dutch]

Jezuïeten van Gent: David tragoedia. 1724.
Met een komisch tussenspel,  Chremes filium suum Chaeream
philosophiae animum cupiebat adjungere .
Uitgegeven door dr. A.J.E. Harmsen, Universiteit Leiden.
Ceneton049310/Ceneton049311  Ursicula
In deze uitgave zijn evidente zetfouten gecorrigeerd en gemarkeerd
met een asterisk.


                     Continue

[fol. π1r]


                         DAVID

                       TRAGOEDIA

                      EXHIBEBITUR

           NOBILISSIMIS AMPLISSIMISQUE VIRIS

                        DOMINIS

                    SUMMO PRAETORI

                          ET

                      SENATORIBUS

                   URBIS GANDAVENSIS

                MUNIFICIS MECOENATIBUS

       A Studiosâ Juventute Gymnasii Societatis

                         JESU

            GANDAVI   9.* Septembris 1724.

                     [Vignet: IHS]

GANDAVI, ex Typographia Joannis Eton, sub viridi Cruce.

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━

[fol. π1v: Stadswapen van Gent]

[fol. π2r]


                S.P.Q.G.

         MUNIFICIS MECOENATIBUS.

SIc est Gorduni Proceres, devota Minervae
Pectora, muneribus quies cura fovere Camoenas,
Sic est: si palmae sua sit victricibus armis
Addita spes, audax media in discrimina fertur
(5) Ultrò ardens animis spe lauri arrecta juventus.
Centum illam penetrare acies, centum agmina ferro
Rumpere, & Herculeos jubeas superare labores;
Herculeas alacris properat transcendere Calpes.
Illi & Scillaeam rabiem, horrendumque sonantes
(10) Objicias scopulos, & foeta Cyclopibus antra:
Ardua quaeque subire leve est: nihil illa Charybdis,
Aut fremitûs maris, aut latrantis in aequore Scyllae,
Ventorumque memor, coeli inter fulmina & iras,
Certam ardet per aperta sequi discrimina mortem.
(15) Tantus amor lauri & speratae gloria palmae!
    Hoc etiam hoc quondam stimulatum laudis amore
JESSIADEN, invictum & inexsuperabile pectus,
Vidimus horrendum membris animisque GOLIAM
Sternere humi, imparibusque extinguere viribus hostem.
    (20) Jamque Philistaeos contrà, hostilesque catervas
Isacidae stabant alacres, cum tessera bello
Signum iit, & latè Tyrrheno cornua cantu
Insonuêre: tremunt rauco juga pulsa fragore,
Vicinique agri, collesque, & saxa resultant.
    (25) Cum subitò immensum & vasta se mole ferentem
Spirantem iras animo, & crudele minantem
Vidêre Abramidae GOLIATH. Prô quantus in arma
Assurgit, quanta validam vi concutit hastam,
Quam saevo fremit ore gigas, qui gressus eunti?
(30) Ille armis toto cataphractus corpore ahenis
Arduus ingreditur campis, torvûmque retorquens
Huc illuc oculos, latè omnia murmure complet,
Irritatque ultrò Isacidas, & voce lacessit.
[fol. π2v]
    Extemplo Hebraeis gelidâ formidine sanguis
(35) Diriguit, perque ima metu tremor ossa cucurrit.
Mirantur trucia ora viri, mirantur & arma
Fulminea, ingentesque, Cyclopea membra, lacertos.
Nec tam animi fidens, tam forti aut pectore quisquam,
Qui contrà conferre manum, qui cominus armis
(40) Cyclopem tentare, & stricto invadere ferro
Audeat, ac tanto se solum opponere monstro.
    Intereà horrendum vasti os oculosque gigantis
Jesseus, rotumque pererrat lunine corpus.
Dum stupet, obtutuque haeret defixus in uno,
(45) Exarsêre ignes animo: subit ira gigantis
Ulcisci fastum, mentemque in praelia sentit
Fervêre, & totis martem spirare medullis.
Ac tandem, quae dona, inquit, promissa labori,
Aut quae certa manent victorem praemia, si quis
(50) Ire animis audet contrà, victoque giganti
Ense Philistaeo caput â cervice revellat.
    Haec DAVID: contra Isacidae cui talia reddunt:
Si quis tanta manu tentare pericula pugnae,
Aut animis contrà ire, armisque absumere dudum
(55) Invisum Superis ausit caput: ampla laborum
Praemia, & illustris meritos virtutis honores,
Multaque praeterea aurique argentique talenta
Victori Rex ipse dabit decora alta triumphi.
Sunt illi & formâ & praestanti Corpore gnatae,
(60) Quarum, quae ante alias meritis praestantior omnes,
Connubio junget stabili, propriamque dicabit.
    Tum verò attollitque animos, renovatque vigorem
JESSIADES, pulchtoque inhians mercedis honori:
In me nulla mora est, inquit, feror obvius hosti,
(65) Et solus dextra hac probrum commune refellam.
    Frustrà illum Fratres, frustrà Rex ipse pericli
Admonet, & tantis suadet desistere ab ausis
Vaticinans certamque necem, vitaeque ruinam.
Ille animos contrà primos obfirmat, & iisdem
(70) Stans ceptis, tales promit de pectore voces:
Ipse ego si quondam metuendos unguibus ursos
Arcuerim longè gregibus nemora omnia circum
Si potui horrendum & rugientem immane leonem,
Attollentem iras, furiosaque guttura frustrà
(75) Pandentem laniare manu & discerpere membra,
[fol. π3r]
Sic mea jam (nec vana fides) fortissima leto
Dextra virum volvet, truncumque relinquet arenâ.
Sic fatus, terno fundam glomeramine dextrâ
Circumagit librans, oculisque adversa gigantis
(80) Ora petit: simul ecce actus lapis impete in auras
Mittitur, & fracta infixus stat fronte cerebro.
Ille autem tetro faedatus sanguine vultum
Corruit, & mediâ immensus revolutus arenâ
Procubuit: magno inter cava saxa dedêre.
(85) Et scopuli mugitum inter cava saxa dedêre.
Audiit & Sorec longè Pater: audiit amnis
Divisâ Jordanis aquâ, ac eöus Orentes.
Continuò extensum ut videt, exanimumque GOLIAM
JESSIADES, cursu accelerans caput ense jacenti
(90) Amputat, & parto gaudet, caeso hoste, triumpho.
    Usque adeò, magnis sua si stent praemia factis,
Quae non ipse Hector, non martius ausit Achilles,
Sperato exequitur successu animosa juventus.
Sic animos stimulant, sic musis apta fovendis
(95) Praemia: scitis enim vos ô, queis cura quotannis
Aöniasque Deas, sacrumque Helicona fovere
Muneribus, positisque animos incendere donis.
Scilicet ut miles mediâ stans martis arenâ
Tela inter clypeosque, & strictos impiger enses,
(100) Si modo venturam speret sibi sanguine laurum,
Nil metuit, mediosque alacer se mittit in hostes
Bellator; sic Palladiis effusa juventus
Dum currit spatiis Musarum in pulvere sudans
Gaudet Apollineos, quamvis caepta ardua, colles
(105) Doctaque Parnassi surgentia vertice caelo
Culmina, cumque sacris superare Helicona Camoenis,
Si studiis meritum steterit decus. Illius omnes
Spe quanta ignescunt animi! labor omnibus idem,
Idem omnes simul ardor agit sibi quaerere palmas,
(110) Et studio sociorum omnes praevertere cursus.
    Ergo agite, ô Patriae Patres, sacer ordo senatûs,
Munifici juvenum consuetis pergite donis
Extimulare animos. Sic quot modò cernere ovantes
Hac in Appollinea lauru victrice Palaestra
(115) Gaudetis, Patriae tot quondam prompta tuendae
Pectora, tot stabunt, JESSEI exempla secuti,
Vestrae tutores, defensoresque salutis.

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━

[fol. π3v]


               ARGUMENTUM.

SAul & Filii Israël congretati venerunt in vallem Terebinthi, &
direxerunt aciem ad pugnandum contrà Philistym, .... & egressus
est vir spurius de castris Philistaeorum nomine Goliath .... &
clamabat .... eligite ex vobis unum virum, & descendat ad
singulare certamen .... audiens autem Saul & omnes Israëlitae
sermones Philistaei hujuscemodi, stupebant & metuebant nimis ....
Dixit autem Isaï ad David filium suum .... curre in castra ad
Fratres tuos .... surrexit itaque David, .... & venit ad locum
Magala, .... & ait: .... quis est hic Philistaeus, .... qui
exprobravit acies Dei viventis? ... Audita sunt autem verba quae
locutus est David, & annunciata in conspectu Saul: .... ad quem
locutus est: .... ego servus tuus vadam, & pugnabo adversus
Philistaeum. Et ait Saul ad David: non vales resistere Philistaeo
isti.. quia pueres.... dixitque David: .... leonem & ursum
interfeci ego: .. Dominus qui eripuit me de manu leonis, & de manu
ursi, ipse me liberabit de manu Philistaei hujus. Dixit autem Saul
ad David: vade & Dominus tecum sit. .... Cum ergo surrexisset
Philistaeus, .... festinavit David, & cucurrit ad pugnam .... &
misit manum suam in peram, tulitque unum lapidem, & fundâ ejecit
.... & percussit Philistaeum in fronte ejus, & cecidit, .... super
terram .... cumque gladium non haberet in manu David, .... tulit
gladium ejus, ... & interfecit eum, praeciditque caput ejus.

                                  Lib. I. Reg. cap. 17.


━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━


                       PERSONAE.

SAUL Rex Israël.            DAVID,
    Aegidius Hubrechts          Franciscus Macqué Synt.
Rhet.                       SAMUEL summus Sacerdos,
JONATHAS Filius Saulis,         Lucas Maes Synt.
    Petrus Herry Synt.
ABNER Dux Militiae,         ELIAB,
    Joannes Bapt Reyniers       Franciscus vander Eecke
Fig.                        Poët. }
                            SAMMA,
                                Josephus della Faille
CHUSAE,                     Fig. }
    Carolus Alegambe Synt.                             
}                           Fratres Davidis.
RECHAL,
    Joan. Matth. Heubens. } ACHIMAS Praefectus militum,
BANIAS,                         Franciscus de Kuyse
    Emmanual de Kimpe Rud.  Gramm.
}                           TURBA Militum,
                            GOLIATH Persona muta.
Belli Duces.

                        CHORUS.
Maxim. de Landtsheer Fig.   Jacobus Willems Fig.
Benedictus Steemaere Rud.   Jacobus Jocqué Rud.
                          Scena est in valle Terebinthi.


━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━

[fol. π4r]


                       COMOEDIA.

CHREMES homo difficilis planè ac durus Filium suum CHAEREAM, quem
severitate nimiâ instituebat, Philosophiae animum cupiebat
adjungere. Quare omnem ei cum sodalibus familiaritatem interdicit.
Hi immoderatâ Patris in filium duritiâ offensi, Philosophos se
mentiuntur, ac CHREMETEM variè ludificant. Socium se eis jungit
DAVUS CHREMETIS servus, qui & ipse nimiam heri duritiam pertaesus
Astrologum simulat, ac CHREMETEM in miras conjicit angustias.
Tandem callido MICIONIS consilio retectis dolis, DAVUS meritum
versutiis supplicium pendit, proprioque doctus malo agnoscit
CHREMES iniquos esse Patres in Filios judices, qui aequum esse
censent illos jam à pueris illicò nasci senes, neque illarum
affines esse rerum, quas fert adolescentia. Terent. in Adelph.


                            PERSONAE.

CHREMES,                         MICIO Chremetis Frater,
    Joan Franc. de la Tour Rhet.     Franciscus de Paris Rhet.
CHAEREA Chremetis Filius,
    Arnoldus vanden Kerchove     CRATINUS,
Poët.                                Franciscus de Somer Rhet. }
DAVUS Chremetis Servus,          CLITIPHO,
    Antonius Temmerman Rhet.         Jacobus Plasschaert Synt. }
                                 MENIPPUS,
DROMO,                               Joannes Maes synt. }
    Joan Bapt. Reyniers Fig. }                              
SYRISCUS,                        Chaereae Sodales.
    Franciscus vande Velde Rud.
}                                SOPHILUS subornatus Philosophus,
                                     Carolus de Wyn Rud.
Oenopolae Servi.                 SANNIO Caupo,
                                     Franciscus van Rentergem
DROLLIO,                         Synt.
    Carolus de Lichtervelde Fig. SOSIA Micionis servus,
}                                    Philippus van Landegem Fig.
SIMALIO,
    Maximil. de Landsheer Fig. }
                           
Cauponis Filii.
 
                             LARVATI.
Stephnanus Melcamp Rud.          Adolphus van Pamele Rud.
Judocus vanden Eekhaute Rud.     Dionysius Brassaert Rud.
Franciscus t Servrancx Synt.     Philippus Sauvage Rud.
Joannes Speelman Rud.            Jacobus Molyn Rud.
                                               Scena est Nicopoli.


━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━

[fol. π4v]


                ACTUS I.

SAul suos ad strenuè adversus Philistaeos pugnandum hortatus, ad
certamen mittit: ipse interim instanten sibi cladem praesagiens,
Israëlitas metu perculsos fugere ex ACHIMA intelligit. Revertuntur
territi belli Duces, quorum consilio GOLIATHI victori praemia
proponere statuit.



            COMOEDIAE PARS I.

                ACTUS II.

DAVID à Patre in castra missus, indigna GOLIATHI probra ulcisci
celitus jubetur; quod dum occurrenti sibi SAMUELI indicat, illatam
Israëli cladem intelligit; ab eoque in proposito confirmatus, in
Israëlis Principes incidit, à quibus ad SAULEM ducitur.



           COMOEDIAE PARS II.

               ACTUS III.

SAUL constitutis nemimen praemiis moveri intelligens paenè in
desperationem agitur: quem dum placare studet JONATHAS, adest
DAVID ad duellum se offerens. Sed hic primò ut ad pugnam ineptus
rejicitur: deindè verò fortia sua facta narranti fit pugnae copia.



           COMOEDIAE PARS III.

                ACTUS IV.

ELIAB in DAVIDEM acriter invectus, nequidquam eum à proposito
avocare nititur. Quare SAULEM precibus aggreditur; sed frustrâ.
DAVID itaque oblata sibi SAULIS arma respuens, solo Dei auxilio
fretus ad certamen properat.



           COMOEDIAE PARS IV.

                ACTUS V.

SAMUELI, pro felici pugnae eventu Deum oranti, exhibetur pugnans,
& cadens GOLIATHI; cui superato DAVID caput amputat, quod SAULI de
pugnae eventu mirè sollicito exhibet. Superveniunt gratulabundi
proceres, quos dum SAUL ad hostes educere parat, ELIAB Philistaeos
fugisse nunciat. Hinc DAVIDI victoriae auctori applauditur.



         AD MAJOREM DEI GLORIAM.

                     Continue

       Tekstkritiek:

Titelpagina: in de datum is 9. doorgehaald; erboven is 7.
geschreven.


  • Ceneton
  • Voorkeurenpagina Opleiding Nederlands

