[Dutch]

Peeter Heyns: Miroir des vefves. Holoferne et Iudith. Haarlem, 1596.
Uitgegeven door Paula Koning.
Red. dr. A.J.E. Harmsen, Universiteit Leiden.
Ceneton036362  Facsimile bij Ursicula
In deze uitgave zijn evidente zetfouten gecorrigeerd en gemarkeerd met een
asterisk.

                     Continue

[p. 1]


                      LE
                  MIROIR DES
                    VEFVES.

         Tragedie sacrée d Holoferne &
                    Iudith.

 Representant, parmi les troubles de ce monde,
     la pieté d une vraye Vefve, & la cu-
           riosité d une follastre.

    Exhibée & mise en lumiere par M. PIERRE
              HEYNS, au Laurier.

      [Vignet: JHWH // Sic itur ad astra]

     Imprimé à Harlem, par Gilles Romain,
                                         
  Pour ZACHARIE HEYNS, Libraire à l enseigne
     des trois Vertus, à AMSTERDAM, 1596.

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━

[p. 2]


              1. Tim. 5. 5.

        La vraye Vefve en Dieu met son amour,
    D un ferme espoir le priant nuict & jour:
    Mais la mondaine adonnee à tous vices
    Est morte en Christ vivant en ses delices.

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━

[p. 3]


      A TRESHONNESTE ET
          VERTUEUSE DAMOISELLE,
          MADAMOISELLE VAN NISPEN,
          Vefve de feu Monsieur Hooftman de
          loüable memoire.


MADAMOISELLE treshonnorée, il y a long temps que j ay
fort desiré de faire paroistre publiquement, l 
affection & respect que je vous porte, & porteray à
jamais, en recognoissance de l honneur & faveur que
nous (je dy, moy & les miens) avons receu de vous en
plusieurs endroits, tant en Anvers (nostre bien chere
Patrie) qu en Alemaigne, Oostlande & ailleurs, où nous
nous sommes entretrouvez: Et pensant à part moy,
comment je le pourroye faire honnestement en vous
agreant, je me suis advisé de vous dedier une des
Comedies ou Tragedies, joüées, il y a quelques années,
par les disciples de nostre Escole, au nombre
desquelles furent aussi mes Damoiselles voz cheres
filles, A la requeste de qui vous feistes faire par une
honneste liberalité, qui vous est comme naturelle,
quelques habillemens de soye, pour accoustrer certains
personnages desdites Comedies. Et à qui la pourroy-je
aussi mieux adresser, qu à celle que je cognoy de long
temps, vraye amatrice de toute honneste recreation, &
par consequent de la Comedie & Tragedie grave &
modeste, comme sont celles dont nous venons de parler.
Or estant l an passé solicité bien instamment par
quelques miens amis, amateurs de la vertu, de mettre en
lumiere, à l edification du sexe feminin, celle des
Mesnageres, comme [p. 4] je fis aussi, je me resolu
alors de publier à vostre honneur la Tragedie d 
Holoferne & Iudith, laquelle je jugeay entre les autres
mieux vous convenir: en premier lieu, par ce qu elle
traicte de la vraye Viduïté, auquel estat vous avez
desja esté l espace de quinze ans, bien qu à vostre
grand regret, pour avoir perdu un tant homme de bien,
que fust d heureuse memoire, le Sr Hooftman, vostre feu
mari. En apres, pour ce que vous printes si grand
plaisir à la veoir representer, comme souvent ay
entendu, & mesmes de vostre propre bouche. Dont m 
asseure fermement, que vous ne prendrez moindre plaisir
à la feuilletter & remirer quelque fois à part vous. Ie
vous la dedie & consacre donc maintenant d une
affection sincere & entiere, vous priant la recevoir de
la pareille, comme je n en doute aucunement. Et à tant,
Madamoiselle, me recommanderay à la continuation de voz
bonnes graces, suppliant Dieu vous eslargir tant les
siennes, qu en decevant & surmontant le cruel Holoferne
(je dy ce Lyon rugissant, qui tasche jour & nuict à
devorer les fidelles) vous puissiez en Iudith, avecques
tous les vostres, chanter à jamais le Cantique d 
eternelle louange. Ainsi soit-il.

    De Harlem, ce premier de May, 1596.

                        Vostre treshumble & bien-affectionné
                            serviteur & amy,

                                    PIERRE HEYNS.

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━

[p. 5]


             AUX LECTRICES.

IL me souvient bien, mes Dames treshonnestes &
vertueuses, de vous avoir promis, que je vous
feroye veoir bien-tost, la saincte Tragedie d 
Holoferne & Iudith: Ie dy le Miroir des Vefves,
pour vous y mirer deuëment, & veoir les
singulieres graces de Dieu qu il espand sur les
Vefves qui se comportent en sa sainte crainte, au
bien d une Commune: Le voicy donques à vostre
commandement, Recevez-le comme vous avez fait
celuy des Mesnageres, & le mettez aussi en vos
Cabinets. Principalement vous Vefves solitaires &
desolées, qui avez le temps propice pour ce
faire, d autant qu il vous convient de vous tenir
à recoy & rencloses en voz chambres secretes, &
vous y verrez clairement si vostre maintien &
condition ressemble à celle de la Vefve mondaine
(la curiosité & garrulité de laquelle, toute
femme honneste doit fuir comme peste & poison) ou
bien si vostre comportement & vie se rapporte à
celle de la virile Iudith, laquelle doit estre
imitée de toute Vefve vrayement Chrestienne &
Religieuse.
 Or Dieu vous en face la grace, mes Dames, afin
   qu à la gloire du Seigneur & l edification
     de son Eglise, vous puissiez icy vivre
        en repos, & avoir au siecle adve-
              nir le salut eternel.
                 Ainsi soit-il.


━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━

[p. 6]


    LES  PERSONNAGES.

 1. Histoire.        } Prologue.
 2. Docilité.
 3. Vefve mondaine.
 4. Curiosité.
 5. Fama.
 5. Garrulité.
 6. Dame noble.
 7. Matrone rustique.
 8. Abra, servante de Iudith.
10. Diffidence.
                       Experience.
                     { Prudence.    }
11. Superiorité ac-  { Autorité.    } Personnages
    compagnée de     { Religion.    }   muets.
                       Police.
                       Iustice.
                       Temerité.
12. Commune, ac-     { Inconstance. } Personnages
    compagnée de     { Sedition.    }   muets.
                     { Confusion.   }
                       Ruïne.
13. Iudith.
14. Pallaca Holoferni.
15. Achior.
16. Allegorie, & Docilité. Epilogue ou
    Conclusion.


━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━


[p. 7]


        PROLOGUE OU AVANT-PROPOS.

         Docilité.     Histoire.

BIEN vous soit, honnorable Maistresse de vie, Miroir des
aages, & tresor de sagesse. Vous estes celle qui avant le
temps, illumine & addresse la jeunesse indiscrete & volage
à une meure prudence: Et qui recrée la vieillesse chetive
& triste, d une recreation vertueuse & plaisante. Dites
moy, je vous prie, ô Princesse alaigre, ydoine &
salutaire, qu est-ce qui vous amene en ceste assemblée? Ne
seroit-ce pas pour s ayder icy de vous? & donner au peuple
une edification recreative?

                Histoire.

    C est cela ma fille.

                Docilité.

    Vous estes vrayement autant prompte que prouffitable,
au service de ceux qui demandent vostre conversation. Ie l
 experimente journellement: Mais j estoye venuë icy,
pensant veoir une Comedie moralle, & sera elle donc
Historialle?

                Histoire.

    Ouy.

                Docilité.

    Mais quelle? spirituelle ou mondaine?

                Histoire.

    Et l une & l autre.

                Docilité.

    Comment cela?
[p. 8]

                Histoire.

    L Escriture, dont elle est tirée, est spirituelle,
comme aussi est le ministere de la nation Iudaïque dont
elle traite en partie, & en partie du peuple Gentil & de
ses guerres cruelles, qui est une matiere temporelle &
mondaine.

                Docilité.

    Quel en est le discours?

                Histoire.

    De Iudith: De Bethulie: de la puissance, & mort d 
Holoferne: Aussi de l assiegement, de l oppression, de la
necessité, & delivrance merveilleuse d icelle Cité:
Finalement d une Vefve chaste & virile craignant Dieu avec
une ferme confiance.

                Docilité.

    Quel enseignement en pourra-on tirer.

                Histoire.

    De fuïr le vice & ensuivre la vertu.

                Docilité.

    Quels vices & pechez evitables seront par icelle
representez?

                Histoire.

    L iniquité des Roys: L outrecuidance, la vantise &
cruauté des Vice-Roys, Colonnels & Capitaines: le
blaspheme des incredules: la deffiance envers Dieu, l 
inconstance & l ingratitude du commun peuple. En outre l 
oisiveté, l impudicité & la garrulité des jeusnes vefves
mondaines.

                Docilité.

    Quelles sont les vertus imitables, qu on en pourra
apprendre?

                Histoire.

    L utilité de la tentation: la necessité en laquelle
tombent ceux-là qui en delices oublient le Seigneur ; L 
office du Magistrat en temps divers & perilleux: [p. 9] La
soigneuse vigilance d iceluy au proufit de la Commune: &
le vray ornement d une vefve vertueuse: nommément fiance
en Dieu, chasteté, sobrieté, solitude, diligence,
prudence, honnesteté, & une amour zelée de l honneur de
Dieu, & du bien d un chascun. Dequoy la saincte personne
de Iudith servira à tous d un miroir exemplaire.

                Docilité.

    Ce sont vrayement choses serieuses & bonnes. Comment
est-ce qu on les pourra veoir & ouïr à sa plus grande
edification?

                Histoire.

    C est bien demandé cela. Il faudra d une part jetter
ententivement l oeil sur le vice punissable, vilainie
ignominieuse & ruïne terrible que le peché a en soy, &
dont il guerdonne infailliblement ses serviteurs avec
honte, tourment & desolation. Ce faisant, on apprendra à
haïr pertinemment le peché vicieux, puis à le combattre
comme ennemy, & finalement, Dieu aydant, à le vaincre
vaillamment: D autre part, il conviendra ficher vivement
son regard sur le maintien, beauté, bonté, & dignité
excellente de la noble vertu, qui tousiours recompense ses
amis: d un plaisir sainct, d un vray honneur, & d une
beatitude perdurable. Par ainsi on viendra à l aymer,
desirer & cercher en toute diligence, y parvenant à la fin
par la divine grace. Voyla comment le tout sert à eviter
le vice & à imiter la vertu. Qui est ores celuy qui ne
fuït avecques frayeur la chose qu il cognoit luy estre
dommageable & perilleuse comme un ennemy mortel? Qui
est-ce aussi qui ne tasche affectueusement d avoir ce qu 
il entend luy estre comme un vray amy tres bon, utile &
prouffitable? Considerez cecy, & y prenez soigneusement
garde en ceste sacrée Tragedie, laquelle, comme j 
apperçoy, on va bien tost commencer. Retirons-nous donc.
Et vous treshonnorables, [p. 10] nobles, sages & prudents
auditeurs, pourrez ouïr & veoir ceste Tragedie historiale
avec edification & fruict, si vous imitez & mettez en
oeuvre ce qu en paroles je vien d enseigner à ceste jeune
fille. Car on doit ouïr pour entendre, & entendre à fin de
practiquer. Oyez doncques, entendez & faites ce qui est
bon.

                     Continue

         L ACTE PREMIER CONTIENT
      OCCASION ET BRUIT DE GUERRE.

   Scene premiere, de l Acte premier.

             Vefve mondaine.

ON dit communement, & si le trouve maintenant estre vray
par experience, que malheureuse est celle qui se trouve
seullette. Si elle tombe, il n y a aucun qui luy tende la
main: & si elle a froid, personne ne la rechauffe. L 
Eternel entendoit bien cela, quand il dit: Il n est pas
bon que l homme soit seul, je luy feray une ayde. I en
avoye une helas! Ie dy un mary bening & amiable. Las il
est mort! mais pour cela ma nature n est pas mortifiée.
Non certes, car je la sen journellement donner à mon corps
oisif (se baignant à souhait en plaisirs & delices, à
cause de la grande succession dont je vien à jouïr)
plusieurs assauts dangereux: d une part de folles
cogitations, & d autre costé de persuasions vaines, qui
quelque fois me rendent toute vaincuë & transportée d 
affection. Parquoy je m ennuye desormais d ainsi demeurer
solitaire au logis. Si je ne sors de la maison, je ne suis
veuë de personne. N est-ce point là donner [p. 11]
occasion*aux jeunes amoureux, de presumer & dire, que je
vueille mourir vefve? Mais non vrayement, cela n est pas
mon intention. Ie n ay à present que faire à l hostel, &
si n ay point les habillemens tant simples, que je m en
doive hontir. Ie ne suis pas aussi des moins gratieuses,
selon la representation du miroir, & puis mes ans sont
encores de si petit nombre, que je ne doy estre contée
entre les vefves. Ce qui me cause une envie bien grande de
m aller un petit pourmener, pour entendre ce qui se passe,
& en deviser avec quelqu un. Cecy donc ne me permet
demeurer plus longuement enclose en ceste solitude
chagrineuse, comme en une prison volontaire. Personne ne m
 y vient veoir, au moins nuls jeunes hommes, la visitation
desquels j ayme sur toute chose. I en oy aussi
tresvolontiers parler, ma Commere Curiosité. Laquelle je
vien cercher icy,*& m esbahy bien que je ne la trouve pas,
veu qu environ ceste heure elle est accoustumée d estre à
la porte.

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━


    Scene seconde, de l Acte premier.

       Curiosité.  Vefve mondaine.

Estes vous là ma Commere? Ie cuidoye bien y devoir trouver
une autre devant vous.

             Vefve mondaine.

    Et qui, je vous prie Commere?

               Curiosité.

    Nostre compaigne Fama, qui a des terribles nouvelles.

             Vefve mondaine.

    Quelles? bonnes ou mauvaises?

               Curiosité.

    Bonnes? Helas non! mais les pires.
[p. 12]

             Vefve mondaine.

    C est doncques merveille, qu elle tarde tant à venir.

               Curiosité.

    Pourquoy cela?

             Vefve mondaine.

    Quoy! ne cognoissez vous pas son naturel? Iamais ne
marche plus legerement, que quand elle est chargée de
mauvaises nouvelles. Voila qu elle vient & à grand erre.
Nul ne la pourroit devancer quand elle a quel que martel
en teste.

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━


  Scene troisiesme, de l Acte premier.

   Curiosité.  Fama.  Vefve mondaine.

IE n eusse jamais pensé compagne m amie, d avoir esté icy
devant vous.

                  Fama.

    Ce n est pas merveille: Tout le monde m arrestoit, &
me demandoit quelles nouvelles? Ce qui a retardé ma venuë.
Et si je n eusse abregé ma response, je ne fusse encore
icy de long temps.

               Curiosité.

    Ie vous en croy, mais il ne faut rien celer aux âmis,
Fama m amie. Racontez nous donc par le menu tout se qui se
passe.

                  Fama.

    Cela pourroy-je bien faire, si nous avions la paix.
Mais maintenant chascun iour, voire chascune heure, nous
livre plus de matiere qu on n en sçauroit reciter en un
mois. De sorte que si ie ne racontoye le tout en bloc, l 
aleine me faudroit.

             Vefve mondaine.

    Dites nous donc en somme, les choses principales.
[p. 13]

                  Fama.

    Tresvolontiers mes cheres mignonnes: Vous avez bien
entendu que Nabuchodonosor, Roy des Assyriens, a vaincu le
puissant Roy des Medes?

             Vefve mondaine.

    Non sans grand estonnement.*

                  Fama.

    Ceste heureuse victoire a tant enflé d orgueil, le
superbe coeur de ce Roy hautain & glorieux, qu il a tout
incontinent deliberé de subjuguer tous les Roys de la
terre universelle, de changer leurs Loix, de prophaner
leurs Temples & ceremonies, & se faire adorer comme Dieu
par dessus tous. Cecy arresté, il envoya promptement ses
Ambassadeurs à toutes les Provinces & Princes d icelles.
Mais iceux le desdaignerent & refuserent sa demande. Alors
Nabuchodonosor irrité, fist assembler son conseil, & leur
declara l intention qu il avoit de dominer & commander à
tout le monde. Cecy pleut à ses Estats ambitieux &
Conseilliers avaricieux, ne cerchans rien plus que de
pouvoir espuiser les richesses desdites Provinces. Sur
lesquelles ils avoyent les yeux fichez, tout ainsi que le
Vaultour sur la proye. Ce qui les fist grandement louër
son entreprinse. Pour laquelle executer, il manda
Holoferne, & le constitua Chef & General d une armée si
puissante, que peu s est ouy de semblable. Car il a sous
luy six vingts mille pietons, & douze mille Archiers à
cheval, des chariots sans nombre pour mener le bagage, une
infinité de boeufs, brebis & bleds, pour leurs vivres,
avec une indicible quantité d or des Finances du Roy.

             Vefve mondaine.

    I oy d un exercite espouventable.

               Curiosité.

    Vers où avoit-il la teste?
[p. 14]

                  Fama.

    Tout premierement, il costoya la Cilice, & y couvrit
la terre de la multitude de ses pietons, chevaucheurs,
chariots & bagages, comme d un nombre infini de sautereaux
nuisibles.

               Curiosité.

    Que fist-il là?

                  Fama.

    Il destruisit & ruïna tout ce qu il y trouva. Il donna
l assaut aux villes fortes, les gaigna, pilla, saccagea &
brusla. Il mit en pieces & au fil de l espée, tous ceux
qui luy resisterent, & emmena le reste captif comme povres
esclaves.

               Curiosité.

    Helas! Et du povre & desarmé plat-pays, qu en fust il?

                  Fama.

    C estoit au temps de la moisson. Il brusla les bleds
sur les champs, fist couper les arbres & vignobles, mit
les villages & hameaux en feu & flamme. Butina tout leur
bestail, boeufs, vaches, chameaux & brebis, & fist tomber
une telle crainte & frayeur sur tous les habitans, que
personne ne sçeut où se cacher.

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━


  Scene quatriesme, de l Acte premier.

   Garrulité. Vefve. Fama. Curiosité.

ET bien Commerettes, estes vous si tost icy toutes
ensemble? I avoye bien pensé d y estre la premiere, & i y
suis la derniere, par une jasarde qui m a trop long temps
entretenuë. Il y a des nouvelles à ce que j enten, & me
tarde beaucoup, que ie ne les sache.

                 Vefve.

    Tout beau, vous les sçaurez assez tost: car il n y a [
p. 15] delectation, n alaigresse aucune. On ne parle que
de Gens-d armes, de pilleries, & d un terrible degast de
païs & d hommes. Quant à moy, i aimeroy mieux ouïr parler
d amourrettes, de banquets, & de multiplication d hommes.
Quel plaisir y a il en ces malheureuses nouvelles?

               Garrulité.

    Entendre le mal d autruy, allege souvent l affliction
des affligez: car la tristesse commune, comme on dit,
donne soulagement. Fama, chere compaigne, passez outre, i 
ay grand envie de vous ouïr.

                  Fama.

    Mais vous sçaurez vous bien taire pour m escouter?

               Garrulité.

    Ne feroye point?

                  Fama.

    I en doubte. Ceste peur, cheres Compaignes, estoit si
extreme és Princes, Provinces, & villes de là entour.

               Garrulité.

    Quelle peur, Compaigne?

                 Fama.*

    Cestes-cy le vous diront bien. La peur, di-ie, estoit
si grande, qu ils envoyerent leurs Ambassadeurs à
Holoferne, & luy presenterent leurs païs, leurs villes &
leur avoir: voire leur entiere liberté, & tout ce qu ils
avoyent, se monstrants prests de luy obeïr en tout & par
tout, à fin de pouvoir seulement eschapper son ire, &
sauver leur vie miserable.

               Garrulité.

    De quelles gens parle nostre Compaigne?

                  Fama.

    Ne l avoy-ie pas bien dit? Taisez vous, & m escoutez.
Cestes-cy le vous diront bien par apres.

               Garrulité.

    Mais qu y puis-je entendre, si ie ne sçay cela?
[p. 16]

                  Fama.

    O combien difficile vous est le taire ma Compagne!
Toutesfois je vous aime bien, & mesmes à cause de cela. Ie
parle du peuple de Mesopotamie, de Lybie, de Cilice, &
autres de là entour. Ces peuples furent saisis d une peur
tant effroyable, & d une crainte si coüarde, qu ils
allerent au devant d Holoferne, & mesmes leurs Souverains
& Principaux d icelles contrées, & le receurent avec
couronnes, flambeaux, tabourins, chants & danses.

               Garrulité.

    O joye dissimulée! mais qui est cest Holoferne,
Compagne?

                  Fama.

    C est le vice-Roy & General de l armée. Laissez moy
poursuivre mon propos.

               Garrulité.

    Mais laissez moy demander premierement: Comment leur
en print il?

                  Fama.

    Comme il en doit prendre à gens peureux, lasches,
effeminez, & sans armes, à sçavoir, vilainement &
malheureusement. Car leur supplier feminin ne peut jamais
amollir son courage felon & sanguinaire.

               Garrulité.

    Que fit il donc?

                  Fama.

    Il leur bailla de belles paroles: & leur promit mons &
merveilles, mais il n en tint rien, & ne fit comte de sa
foy donnée, ne de sa promesse, chartre, ne seau. Il trempa
son glaive au sang des Nobles, ruïna les puissantes
villes, demolit leurs temples & autels, & bastit
chasteaux, citadelles & forteresses, qui luy servoyent de
ferre-bouches, de grillons & pieges ennuyeux, voire d un
insupportable joug de servitude perpe- [p. 17] tuelle &
tyrannie implacable aux espaules miserables de ces peuples
malheureux.

                 Vefve.

    Il me semble, à vray dire, que nous nous rendons nous
mesmes malheureuses à nostre escient, en escoutant &
jasant de choses si perverses. Qu avons nous, je vous
prie, à faire de si horribles nouvelles? Et quel plaisir
nous est-ce de dire mal de gens incogneus? des Assyriens?
d un Holoferne que nous ne vismes jamais? N y a-il
personne entre les nostres, de qui l on pourroit (quand on
y prendroit plaisir) raconter choses meschantes à nostre
propre louange, & choses viles à nostre honneur?

               Garrulité.

    Ie vous promets qu ouy, Commere: & j en suis des
vostres.

                 Vefve.

    Ie cognoy icy en la ville une vefve si bigotte, qu 
elle creve d hypocrisie. Il n y a oeuf si plein de glaire,
qu elle est pleine de feintise & simulation.

               Garrulité.

    I oseroye gager qui c est.

                 Vefve.

    Il m a fallu pour l amour d elle ouïr n agueres de mon
Oncle une bien longue predication: Il prisa ceste Iudith
tant & plus, & la dit estre une mesnagere bonne, chaste,
coye, diligente & craignante Dieu. Ne se portant autre
envers moy, que si je fusse la plus grande jasarde,
babillarde & vagabonde de toute la ville. Et quoy? Ceste
belle dame Iudith est-elle maintenant une Deësse tant
parfaite & accomplie.

               Garrulité.

    Aucuns l estiment telle, ma Commere.

                 Vefve.

    C est bien dit, estiment. Si vous en vouliez toutes [
p. 18] trois parler à droit, j estime qu on entendroit
bien-autre chose de ceste trenche-dame, de sorte que
chascun auroit plus d occasion de la mespriser, que de la
priser.

               Curiosité.

    C est du coq à l asne, ma Commere. Si est-ce qu il me
faut dire cecy de Iudith, c est que j estimoye jadis
(comme vous faites à present) toute sa vie & conversation
une pure hypocrisie, mais apres m avoir enquesté de bien
pres (selon mon naturel que bien cognoissez) de tout son
faire & dire, je cogneus en verité qu elle craind le
Seigneur, jeusne continuellement, se vest d une haire, &
se tient tousiours comme enfermée avec ses servantes en
son cabinet secret, là où elle n est aussi jamais oyseuse.

                  Fama.

    A vous toutes, cheres Compaignes, est assez notoire
(pour en dire mon opinion) que la vertu de ma trompette
sonne & retentit tellement és oreilles curieuses, que
mille & mille langues en sçavent à parler. Et si sçavez en
outre, qu il n y a personne qui plus que moy frequente les
lieux, pour secrets qu ils soyent, où l on dispute des
choses humaines, & toutesfois me convient confesser, qu en
jour de ma vie je n entendy d aucun, ne personne de moy,
mot ne mottelet, qui avec la moindre apparence de verité
peust tendre à son deshonneur.

                 Vefve.

    Vous n en oseriez dire autant de moy, Fama m amie,
encores que nous soyons si bonnes compaignes.

                  Fama.

    Est-ce merveille que cela? Elle se taist tousiours des
fautes d autruy, mais vous jamais. Elle est tousjours
occupée en chose utile, mais vous jamais. Elle est
tousiours contemplative & veillante à Dieu, à soy-mesme, &
à la vraye vertu, mais vous jamais: Iugez maintenant
vous-mesme, Compaigne, si la [p. 19] faute est à vous ou à
moy, que sa renommée est bonne, & la vostre mauvaise.

               Curiosité.

    Vrayement ma Commere, pour y adiouster aussi le mien,
ie cognoy fort bien & Iudith & vous: Quelle chose fuït
elle plus que compaignie d hommes, & à quoy taschez vous
plus? Qu est-ce qu elle mesprise plus qu ostentation &
parade, & qu affectez vous plus? Y a-il rien aussi que
plus elle abhorre & haït que les delices, l aise & la
volupté? Et quelle chose est-ce que plus vous aymez,
cerchez & pourchassez?

               Garrulité.

    Que vous en semble, ma Commere? Comment vous sonne
cela aux oreilles?

                 Vefve.

    Certainement, si vous prenez toutes plaisir à m 
injurier, il est temps que ie vous quite la place. Ie n 
ignore pas aussi, combien sainctes vous estes toutes
trois, parquoy ie n ay que faire de vous, il ne faut pas
que ie brimbe icy mon pain, i en ay prou, graces à Dieu,
chez moy. Mais regardez, ie vous prie, où nous en sommes?
Et ces faitardes cuideroyent-elle bien le mesdire estre
pieté? Voire dea, est cela le faict de vrayes amies? C est
plustost le tour d ennemies vilaines, picquantes &
venimeuses. A Dieu jasardes, babillardes, causeresses, &
vrayes langardes que vous estes.

               Curiosité.

    Hola, ma Commere! entrez-vous en cholere? Ne vous en
allez pas ainsi courroucée: ce n est que par privauté
familiere que nous le disons.

                 Vefve.

    Voire par privation d amitié. Les familiers d enfers
facent compaignie à telle cohorte.
[p. 20]

               Curiosité.

    Que vous en semble, est cela une vefve feinte &
double? Il m est advis qu elle porte le coeur en la
bouche.

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━


  Scene cinquiesme, de l Acte premier.

      Garrulité.  Curiosité.  Fama.

    Voyla qu elle s en va, la bonne piece.

               Curiosité.

    Elle est belle de face, mais laide de meurs.

               Garrulité.

    C est une Nymphe oisive, paresseuse & gloute, un vray
fillet & rets, pour prendre les amoureux aveugles.

               Curiosité.

    Il me semble, Commere, qu en la blasmant, vous vous
blasmez aussi vous-mesme.

               Garrulité.

    Vous diray-je, ma Commere? il me semble que vous estes
l injure mesme. Mais d autant que mes oreilles sont bien
accoustumées d ouïr mesdire, ie l avalleray doux comme
succre.

               Curiosité.

    Oyons, chere compagne Fama, le reste de vos nouvelles.

               Garrulité.

    O ie vous en prie, Fama. Ceste babillarde ne rompra
plus vostre propos.

                  Fama.

    Vostre caquet ne l entrerompra-il point?

               Garrulité.

    Non, ie le vous promets.
[p. 21]

                  Fama.

    Nos gens entendants ceste horrible approche.

               Garrulité.

    De par qui?

                  Fama.

    He, quelle inquiete! Par moy, par des bergers,
païsans, bourgeois & Gentils-hommes, qui s enfuyoyent çà &
là par troupes. Nos gens, dy-ie, entendant cecy,
redouterent fort cest Holoferne, & furent tous saisis d 
une peur & frayeur incroyable, doutant qu il ne vint à
faire le semblable de Ierusalem & de leurs autres Temples.
Parquoy ils fortifierent les villes de ramparts, de
batteries, de fossez & bouleuerts. Ils firent provision de
bleds, & de toute sorte de munition, puis mirent garnisons
aux destroits des montaignes, pour deffendre les passages.

               Garrulité.

    De quelles montaignes?

                  Fama.

    De celles par où les ennemis pourroyent entrer. Cela
fait, ils se mirent à jeusner, à jetter la poudre sur
leurs testes, & à prier Dieu. Ils se consolerent les uns
les autres, deliberans par ensemble de hazarder leurs vies
pour l honneur de Dieu, pour la liberté, pour la patrie,
pour leurs femmes & enfans.

               Garrulité.

    Il n est pas besoing de faire plus long recit de cela,
car nous voyons le mesme icy en Bethulie.

               Curiosité.

    Il est ainsi: Nous voyons que par ceste peur, le
peuple s en court à Dieu, tout ainsi qu en delices il s en
escarte bien loing. Mais ie doute que ce ne sera qu un
repentir de Gibet.

               Garrulité.

    Point autre, ie vous en asseure: Si les verges [p. 22]
estoyent au feu, la devotion ne seroit plus au coeur.

                  Fama.

    Or vous ay-je satisfait, cheres Compaignes, & vous
voulez, ce me semble, demeurer encores icy. Parquoy m en
vay ailleurs. A Dieu.

               Curiosité.

    A Dieu, Compaigne, jusques au revoir. Nous vous
remercions grandement.

               Garrulité.

    Ie m en vay quant & vous, chere Compagne.

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━


   Scene sixiesme, de l Acte premier.

         Dame noble.  Curiosité.

LAsse de coeur, lassée de courage, & travaillée de
membres, suis-je à la fin parvenuë en ceste Cité. Ah! que
desaccoustumance agrave bien la misere, le desplaisir &
travail de celle qui n est accoustumée, que d estre en
delices, plaisir & aise. Helas moy! Dites moy, ma fille,
où pourray-je icy trouver un bon logis?

               Curiosité.

    Vous semblez contristée, Madame. Qui estes vous, mais
qu il ne vous desplaise? D où venez vous? Et où tendez
vous?

               Dame noble.

    Voire triste & desolée suis-je, fille m amie, &
tasche, en fuyant les richesses ruïnées, à sauver une vie
si miserable, qu elle est pire que la mort mesme.

               Curiosité.

    Vous fuyez donc l ennemy, Madame?

               Dame noble.

    Las ouy! O que n est aussi mon ame fuïe hors la
chartre malheureuse de ce mien corps, par la sanglante [p.
23] espée des meurtriers barbares, à fin que d un coup ie
fusse delivrée de toute calamité.

               Curiosité.

    Où a esté vostre habitation? Et qu est-ce qui vous est
survenu, recitez-le moy, Madame, je vous en prie.

               Dame noble.

    Ah! ne rafreschissez pas la playe de mon coeur par tel
recit. La peine n est d elle-mesme que trop recente &
cuisante.

               Curiosité.

    Hola! Ne vous recognoy-ie point, Madame? N estes-vous
pas de Mesopotamie? de la ville de Geba? la femme du
Gouverneur? Vrayement c est vous. O quel changement! Où
est vostre mary, vostre mere & vos enfans?

               Dame noble.

    Helas! Mon trescher Seigneur & mary, mes chers enfans
& ma caduque mere, peuvent ores estre tous en cendres. Ils
sont maintenant tous (Ah moy malheureuse) bruslez tous
vifs en ma maison paternelle. Laquelle au sac de nostre
ville fut subitement esprise des flammes ardantes, ainsi
que ie me sauvay par une arriere-porte. O moy miserable &
malheureuse que je suis! Pourquoy ay-je faulsé ceste tant
douce compaignie en sa briefve calamité? Ils ont ores
franchi le pas, & je suis encore au milieu de tous
malheurs. Las folle amour de vie! N estoit-il donc en moy
de considerer qu une vie briefve est meilleure que la
longue, quand elle est amere, dolente & miserable? O mon
cher mary! que ne suivistes-vous mon conseil? Est donc l 
advis des femmes tousiours suspect à l homme? N eust-il
pas mieux valu d avoir attendu vaillamment un peril
hazardeux, qu une ruïne certaine? L un promet quelque
yssue, & l autre non. L heur ayde souvent aux courageux.
Mais quelle misericorde peut-on attendre d un Tyran? Ou
quelle foy peut-on esperer [p. 24] d un homme inique?
Helas! vous aviez compassion du povre peuple, & vous le
vouliez soulager. Cecy vous fit à vostre ruïne si
malheureusement ouvrir la porte à ce grand ennemy de la
societé humaine.

               Curiosité.

    Vostre ville n est donc pas forcée, ne prinse d 
assaut.

               Dame noble.

    Non: mais envahie par l abus d une folle confiance.

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━


   Scene septiesme, de l Acte premier.

Curiosité. Matrone rustique. Dame noble.

O Madame, vostre malheur me desplait grandement, & d 
autant plus que le mal devient commun. Ie doute, las! Ie
doute, qu encores vous serez icy arrivée de mal en pis.
Mais je vous prie, regardez un petit quelle villageoise
desolée que voila venir! On jugeroit, à veoir sa face, l 
ennuy de son coeur. Hola, Matrone, d où venez vous?

            Matrone rustique.

    Du pied des montaignes du village Ruïna.

               Curiosité.

    Où est l ennemy?

            Matrone rustique.

    Là à l entour.

               Curiosité.

    Que fait-il?

            Matrone rustique.

    Il met tout en combustion, occit, meurtrit, & pille
tout. Et par dessus cela, charge le peuple de grosse
rançon. viole & force femmes & vierges: lie & gehenne les
juvenceaux: emmene nostre bestail, & couvre la campaigne
de brigans sanguinaires,*comme de sauterelles ruïneuses.
Mais ce seroit peu que de la perte du bestail, des
maisons, arbres & fruicts des champs, si [p. 25] seulement
les gens fussent excusez & espargnez.

               Curiosité.

    Avez vous donc aussi perdu de voz gens?

            Matrone rustique.

    Perdu? O si j eusse perdu paravant mes deux yeux, je n
 eusse point veu une perte si odieuse. He! de quelle
piteuse & triste chere mes chers fils me regardoyent,
quand par l ennemy ils furent enchevestrez & emmenez comme
esclaves? Ah! & quelle pitié fut-ce de veoir ma fille
honneste estendre piteusement en vain les mains vers nous
(ô douce vierge!) pour avoir quelque secours, quand elle
fut outrageusement forcée en nostre presence? Le dolent
Pere, chargé de nostre enfant puisné, pour le sauver à la
fuite, ne pouvant aucunement souffrir cela, s y opposa d 
une rage insensée, tout ainsi que fait la Lyonne furieuse
à qui on a ravi ses faons. Parquoy un de ces villains
paillards, en transperçant le coeur de mon doux enfançon,
luy mit son estoc meurtrier au travers du corps. De sorte
que le Pere & fils cheurent tous deux roides morts à
terre, sur nostre povre fille violée, qui fut piteusement
arrousée & souillée du sang vermeil de son Pere & de son
frere. Tout cecy virent mes yeux miserables: cecy souffrit
mon coeur maternel, & cecy supporta mon ame triste, sans
pouvoir donner quelque ayde à mon mary, ny à mes enfans. O
malheureuse que je suis! à quoy te sert la vie? Où t 
en-cours tu? Et qu est-ce que tu fuïs? Seigneur Dieu,
console ma povre ame. Donne moy, ô Dieu pitoyable, force
de pouvoir porter bien & patiemment ceste tant
intollerable affliction. Ah!

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━


  Scene huictiesme, de l Acte premier.

 Abra.  Dame noble.  Matrone rustique. 
               Curiosité.

O Que bien peu on trouve telles Dames, que madame Iudith!
Elle est riche pour les povres, mais [p. 26] povre &
chiche pour soy au milieu de ses richesses. Elle subvient
de son affluence à l indigence de chascun, & à peine en
prend-elle sa necessité. Laquelle elle retrecit &
retrenche au possible, tant en vestements, qu en vivres, à
fin de pouvoir liberallement entretenir les disetteux de
nourriture & de vestements. Quand est-ce qu on la void
faire quelque despence inutile pour orner ses habits?
Iamais. Et qui la void, estant saine, acheter quelque
friandise? personne. Elle est chiche & espargnante envers
soy-mesme, & liberalle envers les povres. Voila comment la
charité fraternelle jeusne en elle, pour rassasier l 
affamé. Laquelle aussi fait qu elle se contente de peu,
pour pouvoir donner beaucoup. Car son plaisir souverain
est, de faire bien à chascun. Ce plaisir icy, & ceste
amour, ne la laissent aucunement à repos, de sorte qu elle
ne se contente jamais de bien faire aux amis & cogneus,
mais tasche continuellement de trouver plusieurs autres
povres, dignes d aulmosnes, pour les faire liberallement
participants de sa grande liberalité. Ouy, ne plus ne
moins que l avare usurier tasche à trouver quelque affligé
pour tirer de luy, par l hameçon d usure, le reste de sa
povreté, tout ainsi cerche ma Dame benigne des personnes
vrayement povres, fameliques & disetteuses, à fin de les
sustenter & rassasier de son avoir: estimant telle
distribution un gaing & proufit excellent, comme prenant
plus de joye en donnant, que ne fait le povre, en
recevant. Combien de fois luy ay-je veu donner jusques à
la derniere maille? Et si je luy disoye adonc: Ma Dame,
que retiendrons nous? Elle me respondoit: contente toy,
Abra, Dieu y pourvoyera, il est liberal & fidele. Ie ne
touche point encore à la somme capitalle. I ay du credit,
ce que ces povres gens n ont pas. Si je craignoye la
distribution de l usufruict, que feroy-je donc, quand la
pure necessité de mon prochain requereroit & l arbre & la
racine? Le Dieu superabon- [p. 27] dant ne nous
sçauroit-il donc nourrir sans Capital, ou sans rentes? O
admirable confiance en Dieu? C est une vraye fille d 
Abraham. Aussi n est-elle pas deceuë en ceste sienne
confiance, car japperçoy que le Seigneur la beneit
merveilleusement. Mais quelle vraye solicitude maternelle
monstroit-elle tout à ceste heure envers les povres, quand
on parla en nostre maison de l approchement de l ennemy,
de la surprinse des villes, & de la combustion ruïneuse du
plat pays! Las! disoit-elle alors d une voix pitoyable!
Combien de povres gens on verra maintenant desoléement
vaguer çà & là, sans argent, sans credit, sans*aucun
refuge, & pleins d ennuis, peines & douleurs! Helas, où se
logeront ces povrets! Viste, Abra, me dist-elle adonc, va
ten à la porte de la ville, & regarde, quelles gens y
entrent: Que si tu apperçois quelque femme qui soit povre
ou desolée, amene-là icy, nous la consolerons &
repaistrons. O combien telle chose me seroit agreable, si
Dieu permettoit que je tombasse en telle necessité. N 
est-ce donc pas raison que je le face aussi? Et cela mesme
est la charge que j ay de venir icy, là où, ce me semble,
je voy desia moyen de l executer dignement envers ces deux
estrangeres tristes & desolées. Ausquelles j estime aussi
de n estre que la tresbien venuë. Ie m en vay doncques
parler à elles, pour leur presenter la liberale largesse
de ma benigne Dame. Dites-moy, Madamoiselle, & vous aussi,
Matrone, demandez-vous logis? Il m est advis que vous
venez de loing, & si me semble à vostre chere, que soyez
lasses & dolentes.

               Dame noble.

    Ouy, en bonne foy, m amie, nous en avons besoin, &
avions desia prié ceste-cy, de nous y assister.
Adressez-nous, je vous prie, où nous pourrons estre bien.

            Matrone rustique.

    Madame, il semble à veoir que soyez encore riche, [p.
28] & que puissiez avoir quelque argent ou joyaux, pour
payer l hostesse: mais helas, je n ay rien retenu qu une
vie povre & miserable. Parquoy il me convient cercher
autre logis, que vous.

               Dame noble.

    Le peu que j ay, chere soeur, pour petit qu il soit,
est pour vous, comme pour moy. Ceste calamité commune fera
qu aussi ma petite povreté vous sera commune tant qu elle
durera.

                  Abra.

    Non, non: il n en est pas besoin: Venez vous-en toutes
deux quant & moy vers ma Dame. Elle est si riche de
liberalité pitoyable, que de biens temporels, & que plus
est, pleine d amiable consolation. Venez donques toutes
deux avecques moy, & vous ferez bien traitées de ma Dame
debonnaire. Car sa liësse souveraine consiste à conforter
les desolez.

               Dame noble.

    Puis qu ainsi vous plaist, nous vous suyvrons. Ie voy
bien que le Seigneur veut maintenant faire une povre
mendiante, de moy, qui jadis fus une riche distribuante. O
quel changement & desastre!

            Matrone rustique.

    Y a-il donc encore au monde gens si pitoyables,
benings & misericordieux?

               Curiosité.

    Qui pourroit penser mal, je me tairay de mal dire, d 
une telle vefve? Son bien-faire incessamment, assopit tout
mauvais caquet, & ferme la bouche à tous mesdisans. Ie
trouve maintenant par experience, que la bonne vie est
vraye mere d une bonne renommée.

                     Continue

[p. 29]


         L ACTE SECOND COMPREND
        L AFFLICTION D UNE VILLE
                assiegée.

    Scene premiere, de l Acte second.

         Curiosité.  Deffiance.

MA Tante, n avez vous pas veu combien vistement Fama vient
d entrer en la ville?

               Deffiance.

    Non vrayement, ma niepce, & d où vient elle?

               Curiosité.

    Du camp de l ennemy. Vous n avez donc pas veu le
soldat que nos gens ont amené prisonnier?

               Deffiance.

    Ne cela aussi. En sçavez vous quelque chose?

               Curiosité.

    Rien de certain, sinon qu on dit que l ennemy mesme l 
avoit fait liër à un arbre. Ie le sçauray bien tost de par
Fama, elle doit passer par icy, & je l y attens.

               Deffiance.

    Se pourroit-on aussi fiër en un tel homme? L ennemy
est caut & fin. Ie doute que ce ne soit quelque ruse
decevable. Estre fidele, n est que bon: mais croire de
leger, n est jamais bon. On doit estre fidele & ne croire
nulluy. Est-il chose plus decevable, que se fiër
legerement en tout homme? Ie m en vay vers le marché, pour
m enquester que ce peut estre.

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━

[p. 30]


   Scene deuxiesme, de l Acte second.

            Curiosité.  Fama.

VOyla ma compagne. Ie l avoye deviné tout à point. Et qu 
est cecy, ma chere Fama? Comment! vous rapetissez vous! Ie
cuidoye que vous deussiez plustost croistre. Vous souliez
aggrandir en allant, & maintenant vous apparoissez plus
petite à mes yeux, que ne faisiez hier & avant-hier. D où
vient cela, ma Compaigne?

                  Fama.

    N entendez-vous pas cela? C est à cause que je vien de
bien pres d icy.

               Curiosité.

    Ce qui se void de pres, apparoist communement grand,
mais ce qui se void de bien loing, semble estre petit,
encores qu il soit grand, & il en va de vous tout
autrement.

                  Fama.

    Il est ainsi. Car quand je vien de bien loing, je vole
parmi plusieurs bouches, lesquelles y adjoustent
ordinairement quelque chose, c est cela qui me fait
devenir grande. Tout ainsi qu un peloton de neige, tant
plus loing qu on le roule par la neige colleuse, tant plus
devient-il grand. Mais maintenant je ne vien pas de place
loingtaine, ains de bien prochaine à la ville, voire de
nos fauxbourgs. Mais il y a ceste difference, qu 
apparoissant grande, je suis ordinairement incertaine, &
estant petite, comme à ceste heure, je suis plus que
certaine. Car je ne suis plus comme un bruit, mais comme
un sentiment palpable, une ouïe asseurée, & une veue
infaillible. De sorte que je ne deviens pas seulement
petite, mais suis aussi en danger de m esvanouïr du tout
par l experience de verité. L on a entendu de loing
plusieurs mensonges con- [p. 31] trouvez, & maintenant on
sentira de pres de jour à autre choses vrayement griefves.

               Curiosité.

    Vous estes d un naturel estrange, à ce que j enten, &
vous cognois. Mais dites-moy, ma Compaigne, qu est-ce qui
se passe maintenant? On dit qu on a icy amené un soldat
prisonnier.

                  Fama.

    Un soldat, m amie! C est un Capitaine des Amonites, un
homme grave & magnanime.

               Curiosité.

    Comment est il venu és mains de nos gens?

                  Fama.

    Ils le trouverent lié à un arbre au pied de la
montaigne, tout pres de la ville.

               Curiosité.

    De qui?

                  Fama.

    De l ennemy mesme.

               Curiosité.

    A quelle raison?

                  Fama.

    Pour ceste-cy: Toute l entreprise de Holoferne luy
succedoit à souhait. Ceux qui luy avoyent fait resistence,
estoyent vaincus. Lesquels aussi il avoit tellement ruïnez
de fons en comble, que tout coeur d homme estoit abbatu,
en oyant seulement proferer son nom espouventable. De
sorte que personne n osoit plus lever là teste contre luy.
Chascun luy faisoit passage & ouverture de villes,
bourgades & forteresses. Mais venant par deçà, il trouva
les destroits des montaignes fermez, & gardez de forte
garnison. Dont il s esmerveilla grandement. Il brusla d 
ire en son coeur, & demanda quelles gens c estoyent,
lesquels si temerairement s osoyent opposer à sa tant
redoutable [p. 32] puissance. Et outre cela, d un desdain
despiteux, il demanda quelle estoit leur puissance, &
quelles villes & forts ils avoyent, & qui estoit leur Roy.
A quoy respondit ce Capitaine Ammonite (nommé Achior) Ce
sont, Sire, des Chaldeens, qui ont delaissé & quitté la
pluralité des Dieux, & l idolatrie de leurs ancestres,
pour adherer & adorer un seul Dieu. Ce Dieu toutpuissant a
fait merveilles, en destruisant leurs ennemis, quand seul
ils l ont honnoré & servi, mais quand ils s en sont
detournez, & se sont addonnez aux Dieux estranges,
cheminants par voyes obliques, adonc aussi il les a
abandonnez, les a vendus à leurs ennemis, & les a livrez
au pillage, à l espée, & en opprobre à toute nation. Et
quand ils ont cessé de pecher, en faisant penitence, leur
Dieu aussi a cessé de les affliger, & les a delivrez des
mains de leurs ennemis. Car leur Dieu hait meschanceté, &
aime la vertu. Parquoy mon Seigneur, dist-il,
enquestez-vous si ce peuple a peché contre son Dieu, & si
ainsi est, il les subjuguera, sans doute, au joug de voste
puissance Mais s il n y a point d iniquité en ce
peuple-cy, Dieu sera pour eux, & les deffendra
puissamment, & fera que nous serons en opprobre à toute la
terre.
\

               Curiosité.

    Osoit-il bien dire cela?

                  Fama.

    Hardiement.

               Curiosité.

    Comment luy sonna cela aux oreilles?

                  Fama.

    Si mal, que tous les autres Capitaines s enflammerent
d ire contre luy, & delibererent de le tuer.

               Curiosité.

    Que disoit Holoferne?

                  Fama.

    Par ces dernieres paroles d Achior, il entra contre [
p. 33] luy en une cholere si chaude (d autant qu il ne
croit pas qu il y ait quelque Dieu, qui puisse resister à
sa puissance redoutable) qu il l envoya liër à un arbre.
Pour te monstrer (dit-il à Achior) qu il n y a point d 
autre Dieu, ne puissance, que Nabuchodonosor & son
exercite, la multitude de mon armée transpercera aussi tes
costez, quand leur glaive destruira ce peuple temeraire
depuis le grand jusques au petit. Voila, ma compaigne, ce
que j en ay appris. Parquoy vous dy l Adieu, & m en vay
trouver autre compaignie.

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━


   Scene troisiesme, de l Acte second.

       Curiosité.  Vefve mondaine.

VOicy revenir la bonne: Elle entre subit en cholere, mais
aussi cela se passe bien tost. Dites moy, ma Commere, qu 
avez vous de bon?

             Vefve mondaine.

    De bon? Demandez, quel mal. Qui pourroit maintenant
avoir quelque chose bonne? puis que la mauvaise, Helas!
nous approche de plus en plus.

               Curiosité.

    N avez-vous pas veu le Capitaine prisonnier?

             Vefve mondaine.

    En doutez-vous?

               Curiosité.

    N est-ce pas bon que cela?

             Vefve mondaine.

    Si est vrayement. Ie ne vey en jour de ma vie homme si
bel, doux & courtois. Il meriteroit plustost de coucher
entre les bras de sa maistresse, que d estre ainsi lié à
un arbre.

               Curiosité.

    Ie l entens ainsi. Mais que pensiez vous, ma Commere:
ô que n ay-je un tel mary!
[p. 34]

             Vefve mondaine.

    Seroit cela chose estrange? Ou m estimez-vous une
vieille ridée & fenée? Ie vous confesse volontiers que j 
estimeroye bien-heureuse celle qui auroit un tel mary,
tant est-il affable & gracieux. Ie ne pouvoye destourner
aucunement mes yeux de sa face angelique. Voire le profil
accompli de son beau visage m attira jusques à la place du
marché, où je le regarday tant & si longuement, qu il
parla au peuple.

               Curiosité.

    Que disoit-il, je vous prie?

             Vefve mondaine.

    Mes yeux furent si empeschez à regarder la bonne
contenance, que mes oreilles ne prindrent garde à son
dire. Aussi n y allay-je pas, pour ouïr ses paroles, ains
pour veoir & contempler sa beauté, dont je ne me pouvoye
assouvir. I enten qu il doit aller chez le prestre Ozias.
Là où ie me vay aussi trouver, pour le veoir encores une
fois. A Dieu.

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━


   Scene quatriesme, de l Acte second.

         Curiosité.  Deffiance.

    Venez-vous du marché, ma Tante?

               Deffiance.

    Ouy, ma Niepce.

               Curiosité.

    Qu est-ce qu on y dit de ce Capitaine prisonnier.

               Deffiance.

    Le Magistrat s est assemblé, & toute la Commune aussi.
Ausquels il a raconté l occasion pourquoy il avoit esté
lié à l arbre: le courroux de ses comfreres Capitaines:
Aussi les vantises & menaces horribles d Holoferne contre
luy, & contre nous tous. Le peuple [p. 35] oyant cecy, se
jetta contristé en terre, invoquant le Seigneur, & disant
avecques larmes: Seigneur, qui es le Dieu du Ciel, monstre
maintenant que tu n abandonnes jamais ceux qui se fient en
toy, mais que tu abbaisses tousiours ceux qui se fient en
leurs bras.

               Curiosité.

    Et puis?

               Deffiance.

    Le peuple pleura, & ne cessa de prier tout ce jour là.
Apres, ils consolerent Achior.

               Curiosité.

    Comment pouvoyent ces despourveuz de conseil & de
confort, consoler & conforter un autre? Cela sent sa
perfection, laquelle ie ne cuide estre en la Commune. Mais
dequoy le consolerent-ils, ie vous prie?

               Deffiance.

    Ils l asseurerent qu il verroit plustost la ruine d 
Holoferne, que de soy-mesme.

               Curiosité.

    Quel pleige luy en donnerent-ils?

               Deffiance.

    Paroles, vent & persuasion. Sur le soir quand tout le
peuple fut departy, Ozias le reçeut en sa maison, & luy
fit un grand banquet, où tous les Prestres assisterent. Le
convive fini, tout le peuple fut derechef convoqué
ensemble au Temple, où ils prierent toute la nuict le
Seigneur, invoquants son ayde, mais tout en vain, comme j 
en doute.

               Curiosité.

    Pourquoy cela?

               Deffiance.

    Et que nous sommes tous morts.

               Curiosité.

    Comment cela?
[p. 36]

               Deffiance.

    Si vous estiez sur les rampars & murailles, vous le
verriez bien-tost. Car de là vous pouvez aisément veoir,
comment l ennemy a desia cerné & environné de son armée
invincible nostre ville peu forte. Et cela si
estroitement, qu une seule souris n en pourroit eschapper.
Il fait icy faire des trenchées inexpugnables, & là,
dresser des instruments terribles pour abbatre nos murs, &
faire bresche suffisante. D un costé sont les enfans
perdus, tous prests pour nous escheller, & dresser contre
nous le pont volant: D autre costé se voyent les pionniers
& gastadours fouïr à l envi, pour nous couper les conduits
d eaux, & une partie d iceux sont empeschez à saper nos
murailles, faisants icy d une plaine, un mont: & ailleurs
d un mont, une plaine.

               Curiosité.

    Et nos bourgeois, que font-ils?

               Deffiance.

    Helas! ils s ont assez volontaires. L un emplit les
garites, l autre renforce les rempars, & fait des nouveaux
fossez en forme de croissants, contre l invasion de l 
ennemy, d une telle diligence, qu il semble chose
incroyable ce qu ils ont fait depuis ce matin. Mais que
sera-ce? Dieu nous a mis en oubly, & a bandé les yeux de
nostre Magistrat lasche & coüard, à fin qu il n empeschast
à l ennemy de gaigner les destroits des montaignes.
Parquoy chascun ne feroit que bien de tascher à se sauver
en temps.

               Curiosité.

    Ie vous diray, ma Tante: je m en iray tout droit vers
la besongne, & en cas que j y trouve la chose comme vous
dites, je sçay que j ay à faire.

               Deffiance.

    Allez-y hardiment, vous trouverez pis que ie ne vous
ay dit.

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━

[p. 37]


   Scene cinquiesme, de l Acte second.

     Dame noble.  Matrone rustique. 
               Deffiance.

O Seigneur, jusques à quand lanceras-tu contre nous les
dards de ton ire? Ne cessera donc jamais ton courroux
envers nous? Veux-tu donc, ô bon Dieu, que la nation
idolatre accable derechef ton peuple Israël? qu il ruïne
du tout ton sainct Ministere? & y replante ses faulses &
vaines ceremonies? En quoy, ô Pere, avons-nous merité
cecy?

            Matrone rustique.

    Las! que sera-ce de nous? L eauë nous commence à
defaillir, & si avons bien peu de pain, & bouches à
foison. Qu attendons-nous autre chose, qu une famine
Samarienne?

               Deffiance.

    Cela est vray. Que mangera d oresenavant le peuple? Il
n y a point de provision. La Manne aussi ne tombe point
tousiours. Il m est advis que ie voy desia le peuple
amaigri, pasle & terny d une faim rongeante, ayant les
yeux cavez & enfoncez en la teste, les os descharnez &
pointus dessoubs une peau miserablement ridée, cercher &
fouiller de leurs ongles aiguës aux rempars & terraces
quelques herbettes fenées, ou racines my-seichées, pour
appaiser aucunement leur vuide estomac.

            Matrone rustique.

    Il ne faut, helas! attendre autre chose.

               Deffiance.

    Et qui pis est, je doute que bien tost la faim
insatiable privera tellement*les meres & nourrices
pitoyables, de toute amour maternelle, qu elles tascheront
plus que barbarement d estre sustantées par la chair de
leurs propres enfançons, & ensanglanteront leurs dents
fameliques du sang innocent de leurs doux [p. 38] fruicts,
les ensevelissants en leurs ventres creux & affamez.

            Matrone rustique.

    Las moy! femme miserable que ie suis! Pourquoy suis-ie
venuë en ceste Cité calamiteuse? Une briefve & subite mort
ne m eust-elle pas esté meilleure, que ceste crainte d une
mort tant dure, aspre & languissante?

               Dame noble.

    Et l une & l autre, ma soeur, sont choses griefves. Si
est-ce que le mourir de faim me semble plus dur que d 
estre mortellement lapidée. Mais quant à manger nos
fruicts, nous en sommes, helas! delivrées toutes deux, veu
que les vostres, comme vous dites, sont tous meurdris ou
emmenez, & les miens, comme ie croy, tous bruslez &
reduits en cendre O consolation desconfortative! Voila
comment une personne est à la fois delivrée de la crainte
d une misere future, par une calamité passée. Mais dequoy
nous sert, nous tourmenter de la peur d une affliction à
venir? Y a-il angoisse plus amere & poignante, que celle
que nous souffrons presentement? Il n y a plus d eauë, & l
 esperance d en pouvoir recouvrer, nous est ostée par l 
ennemy. Le peuple alangouri commence ja de se tarir &
fourseicher, voire à se pasmer, & rendre les esprits par
une soif extreme. A quel propos nous affligeons-nous, de
peur que la famine ne nous surprenne? Peut estre que nous
serons toutes transies de soif, avant que nous sentions l 
aiguillon de vraye famine. Celuy qui est au milieu des
flammes, ne doibt craindre la fumée.

               Deffiance.

    Il est ainsi, Madame, mais d attendre playe sur playe,
est chose insupportable, & signamment, quand on n envoit
point d issuë.
[p. 39]

            Matrone rustique.

    N est-il pas vray, Deffiance?

               Dame noble.

    C est toutesfois follie à l homme affligé, d aggraver
son affliction presente par la crainte qu encore autre
calamité luy adviendra.

            Matrone rustique.

    O que la faim est une mort lente & tardive! elle matte
la personne de longue main: diminuë peu à peu ses forces
naturelles: & la fait mourir de mille morts. O que c est
un glaive formidable!

               Dame noble.

    Mais quelle peine y a-il plus aspre & violente, qu une
soif aride? Elle ard ja desia, & altere tellement les
hommes d une ardeur inextinguible, qu ils vont lechants la
moiteur de leurs rondelles & harnois pour trouver quelque
allegement. L un aussi masche du plomb, l autre prend de l
 herbe entre ses dents, & le tiers succe les branches &
sermens des vignes. Et qui pourroit ores estancher ou
amoindrir les flammes cuisantes de sa soif fervente, en
humant avidemment quelque goutes d eau froide? Un trait ou
deux ne peut suffire, & une cruche prinse à l emblée, est
bien tost vuidée. Ah, quelle destresse!

            Matrone rustique.

    I ay par cy devant blasmé asprement la temerité inique
de nos Ancestres, qui aux deserts steriles, par faute d 
eau, murmuroyent contre Moyse, tentant le Seigneur d une
ingratitude infidele. Mais ie faisoye cela comme femme mal
experimentée, qui n avois oncques (comme ie cognoy bien
maintenant) senti à droit, que c est de souffrir la soif.
Las, ie n eusse iamais creu la soif estre une playe si
cuisante & violente!

               Dame noble.

    Nous autres aussi, estans assis en nos delices vo- [p.
40] luptueuses, nous ne pouvions aucunement croire que nos
forfaits, pour grands qu ils fussent, deussent si fort
offencer l Eternel, que de le mettre en telle fureur
ardente & ire destruisante. Aussi n entendy-ie oncques si
bien que maintenant, les menaces du Prophete contre nos
gens, lesquels prenoyent grand plaisirs en leurs convives
au son des instrumens musicaux, & non aux oeuvres de Dieu,
dont ils ne faisoyent conte. Parquoy, ils furent maudits,
& demeurerent*en leurs pechez. Maintenant aussi, nous
cognoissons en verité, que nous sommes ceux-là qui ne
veulent devenir sages par bonnes admonitions, ains par
playes & battures sensibles.

               Deffiance.

    Cela est vray, mais telle sagesse & amendement prendra
bien tost fin avecques nostre vie.

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━


    Scene sixiesme, de l Acte second.

 Superiorité avec sa suite.  Deffiance. 
               Dame noble.
            Matrone rustique.

ET bien, Dame trouble-feste, es-tu là? T ose-tu encores
trouver devant moy?

               Deffiance.

    Mais estes-vous aussi à bon escient courroucée contre
moy, Madame?

              Superiorité.

    En doutes-tu? Ne sçais-tu donc pas, que ton mauvais
caquet met toute la Commune en trouble & anxieté?*voire en
desespoir?

               Deffiance.

    Et comment pourroy-ie faire cela, Madame, encore que
ie le vousisse?

              Superiorité.

    Demandes-tu cela? Ne dis-tu pas le pouvoir de [p. 41]
l ennemy estre grand, & la puissance de Dieu petite?

               Deffiance.

    Celuy qui estime les forces de l ennemy petites, les
trouve communement trop grandes.

              Superiorité.

    Celuy qui se fie en la puissance divine, ne doit
craindre aucune force humaine.

               Deffiance.

    Se fier en miracles, est chose temeraire & vaine.

              Superiorité.

    Ne se fier aux promesses de Dieu, est une pure
infidelité. L Eternel ne nous a-il pas promis, que cent
des nostres en tueront mille des ennemis.

               Deffiance.

    Ouy bien, Madame: mais il y adjouste, si nous gardons
ses Commandemens: Faisons-nous cela?

              Superiorité.

    Si nous ne le faisons tous, helas! j espere au-moins
qu il y aura entre nous quelques justes, pour l amour
desquels, Dieu aura pitié de nous: nous espargnera, & nous
assistera. Comme plusieurs fois il l a fait à nos Peres,
encores qu ils ne fussent tous ny bons, ny saincts: Si
nous n en avions les promesses du Seigneur, ton dire
auroit quelque apparence. Parquoy ce n est qu une pure
incredulité & folle diffidence envers Dieu. Prens-tu donc
plaisir à rendre le peuple abbatu, perplex, & sans
courage? Est cela autre chose qu une espece de sedition?

               Deffiance.

    Si le peuple se mutine, mon dire n en sera la cause,
mais la ruse de l ennemy. Ne nous a-il pas coupé les
conduits des eauës, mettant forte garnison aux sources &
fontaines? De maniere qu il nous a reduits à une soif
extreme. Qui est celuy, qui en plusieurs jours a peu
abbreuver son gosier aride? A qui est-ce qu on [p. 42]
baille maintenant l eau sinon par mesure? Cuydez-vous que
le peuple voudra endurer plus longuement ceste soif
importune. Ou sçavez-vous remede, comme Moyse, pour faire
saillir l eau d une roche insensible? Escoutez, Madame, le
peuple commence à murmurer la populace s esleve, & la
Commune commence à se bander. Appaisez-les maintenant, si
vous pouvez. On peut bien par trop irriter la patience du
Commun, laquelle ainsi offensée, se change souvent en une
fureur indomptable.

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━


   Scene septiesme, de l Acte second.

      Commune avec sa compaignie. 
 Superiorité.  Deffiance.  Dame noble. 
            Matrone rustique.

CA, ça, voicy la Superiorité, voire la Superbité, je dy la
Gouvernante, ou plustost la Renversante. Viençà, Madame,
appelles-tu ceci gouverner? Prens-tu donc plaisir à nous
faire mourir d une mort languissante? Dieu soit Iuge entre
toy & nous, car tu nous fais grand tort de n avoir accordé
avec les Assyriens. C est pourquoy Dieu nous a*livré en
leurs mains, & personne ne nous ayde, quand nous tombons
devant eux d une soif & destresse penible. Fay donques
maintenant appeller tous ceux de la ville, à fin de nous
rendre volontairement aux gens d Holoferne. Car il vaut
mieux que nous soyons serfs, & benissions le Seigneur en
vivant, que de perir miserablement en une liberté
presupposée, & de tomber finalement en opprobre à tout le
monde, voyant mourir devant nos yeux nos maris & nos
enfans. Nous appellons aujourd huy le Ciel & la terre en
tesmoignage contre toy, & le Seigneur de nos Peres: lequel
nous punit selon nos pechez, que nous voulons que la ville
soit livrée és mains d Holoferne, à fin que la mort nous
soit plustost abregée par le fil de l espée, que retardée
par ceste soif ardente. Malheur à nous, malheureuses que
nous som- [p. 43] mes! O mort penible & tardive! Ah mal
cuisant & violent! Las! la langue seiche s attache au
palais aride de nos bouches alterées!

              Superiorité.

    Helas, cheres amies, vostre peine est tresgrande &
griefve, il n est personne qui le peut niër. Mais la
misericorde du Seigneur fidele est encore beaucoup plus
grande, pour ceux qui se fient en luy. Il n ayde qu en
necessité: Or la necessité est maintenant icy, que si la
confiance y est aussi, son ayde ne faudra point de bien
tost nous secourir, tenez vous-en toute asseurée, c est
chose plus que certaine.

               Deffiance.

    Par quels moyens, je vous prie? Vingt jours ne sont
ils point desia passez, que l eau se distribuë à mesures?
S en pourra-il bien encores trouver pour nous abbreuver
une journée? Ie sçay que non: Qu aydera donc vostre dire?
Les paroles n entrent pas en la peau. Il faut qu il y ait
à boire pour arrouser nos corps alengouris, ou les ames
suffoquées en sorriront. Qui nous apportera de l eau? les
ennemis? Ce sont ceux-là qui nous l empeschent. Ou le
ferez vous par une ravine de pluyes? vous-mesmes n avez
pas ceste foy. Cuidez-vous donc faire service à Dieu, en
faisant mourir par vostre obstination temeraire, tout le
peuple d une mort languissante?

              Superiorité.

    Las, mes bien-aimées & cheres amies! telle n est
aucunement nostre intention. Aussi n est-il pas en nostre
pouvoir d estancher vostre soif amere, ne fust que les
larmes de nos yeux, d une vehemence de l ennuy que nous
sentons, devinssent rivieres, mais cela ne se peut faire.
Elles peuvent bien demonstrer la compassion que nous avons
de vous, mais non pas assouvir vostre soif. Endurez
encores cinq jours, en attendant la misericorde de Dieu.
Peut-estre qu il retanchera son ire, qu il donnera gloire
à son Nom, & nous delivrera de ce [p. 44] peril eminent.
Nous ne pouvons aussi (à ce que ie voy) resister plus
longuement. Que si ce terme se passe sans qu il nous
vienne secours du Seigneur, nous ferons selon que vous
avez dit. Que chascun ce-pendant s en retourne à la
maison, se mette à recoy, & prie le Seigneur, qui nous
assistera.

               Deffiance.

    O combien l affliction des petits touche peu le coeur
des grands! Il semble qu ils se fient du tout en Dieu,
tandis qu ils ont les caves garnies de plusieurs poinçons
& vaisseaux de bons vins, mais s ils avoyent aussi peu de
vin que nous d eauë, il apparoistroit bien tost qu ils se
fient moins en Dieu, que nous ne faisons.

                Commune.

    Ie vous en asseure, & vous promets, que les cinq jours
passez, on leur fera bien chanter autre note.

       Matrone rustique, à genoux.

    Ah! Seigneur Dieu! nous sommes pecheurs, tu es
misericordieux, aye pitié de nous: Corrige nostre iniquité
par tes verges, mais ne livre pas ceux lesquels invoquent
ton sainct Nom, & confessent ta grandeur, és mains d un
peuple qui ne te cognoist point, à fin qu on ne die entre
les Gentils, où est leur Dieu?

          Dame noble, à genoux.

    Nos pechez en sont cause, ô Seigneur Dieu. Tu nous
punis justement, & nous souffrons à droit. Seigneur, nous
perissons si tu ne nous aydes, Haste-toy donc, & nous
ayde: Secoure-nous, ô Dieu, & n oublie pas ta misericorde
fidelle. Laquelle tu monstras à la dolente Agar, quand en
craignant veoir, par faute d eauë, la mort de son
enfançon, elle apperceut par ta bonté la secrete fontaine
de ta grace. Tu monstras aussi ceste tienne pitié à
Samson, travaillé & alteré de soif, quand ta benignité
fist saillir une eauë douce de la dent moliere d une orde
maschoire d asne, à fin d estancher la soif de son ame. Tu
l as aussi monstrée [p. 45] à ton ingrat peuple Israël,
quand tu leur fis servir la dure roche, de fontaine
liquide, abondante en eauë vive, pour un alegement de leur
soif amere. Tu es, ô Seigneur, tout puissant & fidele, le
mesme Dieu bening: Nous sommes aussi, helas! ton mesme
peuple, bien qu ingrat; monstre toutesfois aussi à nous
povres pecheurs taris & desolez, la grace superabondante
de l abysme immense de ta grande misericorde. Arrouse nous
en, Seigneur pitoyable, à ce que les Gentils & payens,
appercevant ceste tienne main tout-puissante, l apprennent
à craindre, & que nous ainsi delivrées, puissions exalter,
glorifier & magnifier ton sainct Nom à jamais.

            Matrone rustique.

    Ainsi soit-il. Ainsi soit-il, Seigneur Dieu.

                     Continue

        L ACTE TROISIESME REPRE-
          SENTE L ENTREPRISE DE
                 Iudith.

  Scene premiere, de l Acte troisiesme.

          Iudith.  Superiorité.

MA tresnoble, honnorable & sage Dame, peut estre qu il
semblera chose estrange a vostre hautesse, qu une simple
bourgeoise, comme ie suis, ait prins la hardiesse de
mander chez elle, celle qui a la souveraine
superintendence de ceste ville, & que ie ne me suis
plustost transportée vers vous, comme bien je l entendoye
convenir, & l avoye aussi determiné de faire. Mais apres y
avoir pensé de plus pres, j ay changé ceste deliberation,
de peur [p. 46] d esmouvoir le peuple, & luy donner
quelque occasion de mespriser le Magistrat. Car la chose
de laquelle je veux parler à vostre hautesse, est d une
grande faute commise par vous autres. Parquoy le peuple me
voyant marcher vers l hostel de la ville, eust peu
concevoir quelque soupeçon, & peust estre qu à grand peine
il eust sçeu estre destourné, sans trouble apparent, d 
entrer à la foule en la chambre collegialle. Il vous
plaira donc m escouter, Madame: Le propos que vous avez
tenu aujourd huy devant le peuple, n est pas droit. Car
pourquoy avez vous, en tentant l Eternel, limité son aide
& secours d un terme de cinq jours? La Creature doit-elle
donner Loy à son Createur? Nostre follie peut-elle
ordonner temps à la sagesse divine? Une telle temerité
audatieuse serviroit-elle pour l adoucir? non vrayement,
mais plustost à l enaigrir. Nous sommes helas! povres
pecheurs, mais le Seigneur est bening & clement. Ayons
donc repentance de ceste faute & abus: Humilions-nous
devant la face de sa Majesté, & remettons à sa volonté,
non à la nostre, le temps de nostre delivrance. Le
Seigneur viendra & ne tardera point. Adjoustez seulement
foy à sa parole. Il nous a preservez d errer, & de servir
aux Dieux estranges, comme ont fait nos Peres. Et nous a
fait la grace de l avoir seul servi & honnoré jusques à
maintenant. Ne nous garderoit-il donc pas aussi de ne
tomber, au vitupere de son Nom tressaint, pour estre en
opprobre à nos ennemis? Parquoy, Madame treshonnorée, vous
qui estes respectée de tout le peuple, luy remonstrerez de
quelle patience & constance nos Peres (Abraham, Isaac &
Iacob, aussi Moyse, Caleb, & tous les amis de Dieu) ont
porté & souffert les afflictions & tentations:
semblablement comment ils en ont tousiours à la fin
obtenuë une issuë & delivrance salutaire. Et au contraire,
combien miserablement les impatiens sont peris en leur
infidelité & inconstance: Les uns consommez par le feu,
les autres [p. 47] engloutis par la terre, ou bien
outragez & devorez par les serpents venimeux. Si est-ce qu
 il faut en toute maniere confesser, que nos forfaits sont
sans comparaison beaucoup plus grands que la punition
divine. Ceste punition donc, nous servira d instruction, &
non de perdition ou ruïne, si nous portons patiemment tout
ce que Dieu ordonne, fait & permet venir sur nous. Cecy
deviez-vous avoir remonstré au peuple, pour son salut,
sans avoir si indiscretement prescrit à Dieu un temps
prefix à leur destruction.

              Superiorité.

    Il faut que nous confessions, que nous avons failli en
cela, & que vostre propos est tant juste, chere soeur, que
nous ne vous sçaurions reprendre d une seule parole. Aussi
n est-ce point d aujourd huy que vostre sagesse est
cogneuë, mais dés le commencement de vostre vie, tout le
peuple a cognu vostre prudence, d autant qu un bon coeur a
esté formé dedans vous. Mais la Commune est fort pressée
de soif, & nous a contraint de faire le serment que leur
avons fait, lequel nous ne pourrions pas rompre. Mais vous
qui estes femme devote, saincte & craignante Dieu, priez
pour nous, à fin que le Seigneur nous envoye de la pluye
pour remplir nos Cisternes, & que nous ne perissions
point.

                 Iudith.

    Si vous confessez mes propos estre bons & selon Dieu,
jugez donc si ce que i ay proposé de faire, n est aussi de
Dieu, & priez luy, qu il vueille confermer mon entreprise.
I ay deliberé de faire un acte qui sera puis apres raconté
en tous aages entre ceux de nostre nation. Tenez vous
ceste nuict à la porte, quand ie sortiray avec ma servante
Abra, à ce que le peuple, par quelque mauvais soupeçon, ne
tasche d empescher mes desseings, mais vienne à en sentir
tout bien, estant ainsi que mon entreprinse soit faite à
vostre sçeu, & sous vostre licence. Vous ferez aussi
prieres au Seigneur, qu il luy plaise d icy à [p. 48] cinq
jours (comme vous l avez determiné) regarder son peuple de
son oeil pitoyable. Mais d autant que mon desseing est de
si grand poids & importance tant dangereuse, qu il n est
licite de la communiquer, il vous plaira ne vous enquester
de ce que ie veux faire, car aussi bien ie ne le vous
declareray point, jusques à ce que j auray effectué ma
deliberation. Seulement soyez ententifs à vacquer en
Oraisons.

              Superiorité.

    Il sera fait, chere Soeur. Vous plait-il autre chose?

                 Iudith.

    Non, Madame honnorable. Allez en paix.

              Superiorité.

    Demeurez en paix: Le Seigneur de paix soit avecques
vous à la vengeance de ses ennemis.

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━


 Scene deuxiesme, de l Acte troisiesme.*

                 Iudith.

VOila un bon commencement, lequel augmente en moy l 
esperance que j ay que mon entreprise prendra bonne fin.
Mais où pourroit-on esperer de trouver un Magistrat tant
discret, qui viendroit au mandement d une femmelette?
endureroit d estre reprins d une femme? & permettroit se
conseiller, instruire & enseigner par une vefve? Vrayement
ceste Superiorité se monstre telle, en recevant ma
correction sans entrer en cholere. Ce que m asseure du
tout qu elle aime la verité, cerche la prosperité de la
Republique, plus que son honneur ou proufit singulier,
chose certainement rare au monde pour le iourd huy. Mais
toy, Iudith, sçaurois-tu aussi donner raison suffisante de
ton entreprise? Hola! Regarde bien à l entour de toy,
avant que tu descouvres les secrets de ton coeur, que d 
aventure il n y ait quelqu un de la famille [p. 49]
derriere l huis qui t escoute. Non, il n y a personne.
Voila l huis bien serré. Me voicy maintenant seule & à
part moy. Parquoy je veux encores une-fois avant le faict,
examiner bien & profondement ma deliberation: La fin en
est bonne, à sçavoir, l honneur de Dieu, & le salut de
nostre peuple. Mais le moyen pour y parvenir, à sçavoir,
le mentir & la deception, est-ce chose juste? Pourroit
bien aussi quelqu un faire mal, à fin que bien s en
ensuivist? Est-il donc possible que mensonge & abus plaise
au vray Dieu & Pere fidele? La chose deffenduë par le
souverain Legislateur, pourroit-elle bien estre licite? Il
deffend au-moins de mentir & tromper? Il est ainsi. Mais
pourquoy? Pour-autant que de soy-mesme cela est si
pervers, que personne n en peut user à droit. Ou plustost,
pource que les ignorans (qui sont les plus grands en
nombre) n en sçauroyent bien user. Ceste raison derniere a
bonne apparence de verité, mais l autre nulle: Iahel n 
a-elle pas, à son grand honneur, abusé & deceu Sifara l 
orgueilleux? Et qui osera blasmer le mensonge & tromperie
dont usa nostre mere Rebecca, pour frustrer Esau de la
benediction paternelle? C est chose certaine, que Dieu a
fait de grands biens aux Sages-femmes en Egypte, parce qu 
elles avoyent abusé de paroles controuvées ce grand Tyran,
le Roy Pharaon. Vrayement, si le mentir & le decevoir
estoit mauvais en soy, le bon Dieu ne l auroit point
remuneré d un si grand bien. Il n est donc de soy ny
mauvais, ny bon, ains tel qu est l homme qui en use. A
sçavoir, bon au bon, qui sagement le met en oeuvre, &
mauvais au meschant, qui en besongne imprudemment.
Pourquoy doncques ne pourroy-je aussi maintenant mentir &
decevoir ce cruel Holoferne à nostre salut? ===Il =
Holofernes onder inktvlek]=== nous outrage manifestement,
sans l avoir jamais offensé. Il nous fait la guerre en
toute hostilité, sans raison quelconque, & non pas nous à
luy: il n est rien [p. 50] plus clair. Bref, il sçait
luy-mesme qu il est nostre ennemi mortel, parquoy il se
doit aussi bien garder de la fraude & ruse de tous ceux
qui sortiront nos portes pour aller en son camp, que de
nos forces & armes vengeresses. Or s il estoit ainsi, que
Nabuchodonosor fust nostre Roy naturel & Seigneur absolut,
& qu il eust occasion legitime pour nous courir sus &
faire la guerre, mon entreprise contre son serviteur
seroit du tout inique, car personne ne peut resister, &
moins tuer, son Souverain, encore qu il fust mauvais. Mais
il n est rien de tout cecy: Nabuchodonosor est un Tyran
pervers, qui ne peut pretendre aucun droit sur nous. Voire
un vray Dragon infernal, qui a lasché ce Loup acharné pour
occire les Prophetes, meurtrir les preudhommes & devorer
les simples brebis. Ne nous pourrions-nous donc
legitimement opposer, soit par force ou par cautelle, à
ces bestes devorantes. Qui doubte de l equité de ceste
cause? La parfaite & bonne Loy de nature, mesme la Loy
escrite de nos bons Ancestres, ne nous enseigne-elle pas
qu on peut franchement repoulser violence par violence? Et
qui de nous-autres a jamais offensé ce Nabuchodonosor, ou
son Holoferne? Personne. Ne le fait-il pas à nous?
Vrayement si fait. Il nous est donc un Loup assaillant,
lequel on peut à bon droit enchasser, prendre & tuer.
Oseroit bien quelqu un nier cela? je ne le pense pas,
Desisteroy-je doncques de la mienne bonne & saine
entreprise, de laquelle je sçay asseurement que l entier
salut de nostre ville despend? Ia n advienne: je la
poursuivray, & ce me sera une gloire, & à Holoferne une
lourde faute à son grand vitupere, s il advient que le
Seigneur permet (comme fermement je le croy) qu il soit
deceu par une femme. Cecy redondera aussi au salut de
nostre Nation, & servira pour magnifier le nom de l 
Eternel, de ce qu il aura desfait un guerrier tant
belliqueux & redouté [p. 51] par un instrument si fragile
comme est la main d une femme, renversant & aneantissant
par elle, l orgueil superbe d un homme audacieux. Parquoy
je concluray encore au Seigneur, que ma deliberation
pourpensée est chose juste & bonne. Et pour l executer, je
m en vay ores enjoindre à ma chambriere Abra, qu elle s 
appreste, & avec cela tout ce que nous aurons de besoing:
Abra, Abra, vien-çà tout incontinent.

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━


 Scene troisiesme, de l Acte troisiesme.

              Abra. Iudith.

    Me voicy, ma Dame, vous plait-il quelque chose?

                 Iudith.

    Tu sçais que je t aime, & que je me fie en toy, par ce
que j ay experimenté ton service, & ta grande fidelité.

                  Abra.

    Ie vous en remercie, ma Dame, c est du bien de vous, &
me faites mieux que je ne merite.

                 Iudith.

    Veux-tu doncques encores demeurer avecques moy, ou t 
en veux-tu aller & me delaisser?

                  Abra.

    Delaisser, ma Dame? Non en bonne foy, si ce n est par
la mort de l une de nous deux.

                 Iudith.

    M en puis-je fier en toy, Abra?

                  Abra.

    Avez-vous donc quelque soupeçon de moy, ma Dame? Si
est-ce que je ne pense, vous en avoir donné tant soit peu
d occasion, aumoins à mon escient.

                 Iudith.

    Non, mon Abra, mais il y a une chose de grande conse-
[p. 52] quence, laquelle j ay entreprins d executer au
Seigneur, sans la communiquer ny à vous, ny à quelque ame
vivante. Veux-tu bien, avec ferme fiance en Dieu, m 
assister à cela?

                  Abra.

    Ie sçay, ma Dame, que vous craignez le Seigneur, & luy
obeïssez en tout, parquoy je vous obeïray aussi en tout ce
que me commanderez.

                 Iudith.

    Va donc en mon cabinet & garde-robbe, sans qu aucun de
la famille en sçache rien, & m appreste incontinent les
plus precieux habits que j ay, mes brasselets,
oreillettes, & mes anneaux, ma coiffe, mon carquan, &
toutes mes autres gentillesses & menutez qui servent de
parement. Commande aux servantes d accoustrer le baing
avec toutes sortes d unguents precieux, & herbes
odoriferantes Puis tu appresteras secretement un flascon
de vin, un petit vaisseau d huyle, un gasteau, du pain
impolu, & du fourmage, pour faire encore ce soir ce que je
te diray.

                  Abra.

    Ie le feray en toute diligence, ma Dame.

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━


 Scene quatriesme, de l Acte troisiesme.

Iudith prosternée en terre, mettant de la
               poussiere,
    ou bien des cendres sur sa teste.

SEigneur Dieu, de mon Pere Simeon, qui peux tout ce que tu
veux, Regarde maintenant l armée des Assyriens, comme tu
fis jadis l exercite Egyptien. Ceux-là persecutoyent &
poursuivoyent tes serviteurs à pied, à char & à cheval,
aussi sont ceux-cy. Mais tu les renversas par ta main
tout-puissante, fais aussi le semblable de ceux-ci,
Seigneur Dieu des batailles. Esten ton bras, & sanctifie
ton Nom glorieux [p. 53] par cest incirconcis, qui de son
bras charnel pretend le prophaner. Fay que ses yeux
lascifs soyent esblouïs par la splendeur de ma chasteté.
Donne force à ma foiblesse, à fin de pouvoir brider son
audace en deshonneur. Ce qu estant fait par une femme,
redondera d autant plus à l honneur de ton Nom. Car ta
force ne gist point en multitude, ne ta puissance en gens
robustes & orgueilleux, mais l oraison des humbles t est
agreable. O Dieu des Cieux, exauce la priere de ton humble
servante, qui se fie en toy: Aye souvenance de ta saincte
alliance: Mets en ma bouche la parole de ta sagesse: Et
conferme les desseings de mon coeur, à ce que ton
tabernacle, Seigneur, demeure impollu, & que tous peuples
sçachent que tu es seul Dieu, & qu il n y en a point d 
autre.

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━


 Scene cinquiesme, de l Acte troisiesme.

             Abra.  Iudith.

LE baing s appreste, & sera chaud avant que vous, ma Dame,
serez devestuë. Vous y pourrez entrer quand il vous
plaira: le temps est bref pour faire ce soir quelque
expedition. Toutes les autres choses que ma Dame m avoit
aussi enchargées, sont toutes prestes.

                 Iudith.

    Cela va bien, ma fille. Tout ce que je te commande, se
fait, je l experimente en toutes choses. Tu trouveras
aussi (en cas que le Seigneur me garde) que tout cela se
fera, qu avec raison tu me sçauras requerir.

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━


  Scene sixiesme, de l Acte troisiesme.

            Curiosité.  Abra.

DIeu vous gard , Abra. Vous estes certes l honneur, l 
utilité & le soing de la maison de Iudith, selon le [p. 54
] bruict commun. La servante est icy comme la maistresse.
Toute bouche louë & prise sa renommée, & mesmes on l 
exalte és portes & assemblées, de sorte que le Magistrat
se trouve & se transporte aucunesfois envers elle. Ce qu 
est encores aujourd huy advenu, à ce que j entens. Dont
chascun est bien esmerveillé, & dit-on, qu il y a quelque
mystere. L un devine cecy, & l autre conjecture quelque
autre occasion, Mais je ne pense pas qu ils en sçachent
quelque chose. Vous seule, Abra, entendez, comme je croy,
le secret.

                  Abra.

    Non fay certainement.

               Curiosité.

    Comment seroit-il possible? I estime que vostre Dame n
 ait aucune chose sur le coeur qu elle voulust vous celer,
tant elle se fie en vous, & tant elle vous aime. Si vous
vouliez vous fier en moy, vous en sçauriez bien à parler,
Si est-ce que vous pouvez bien estre asseurée, ma chere
Abra, en cas que vous me le dites, qu il n en sera non
plus de bruit, que si vous l eussiez dit à une pierre.

                  Abra.

    Vous vous abusez m amie, en deux manieres, à sçavoir,
en cela que ma Dame descouvriroit ses secrets à sa
chambriere, elle est par trop prudente: Aussi en cela que
je divulgueroye son secret, en cas qu il me fust cognu,
car quant à cela, ie suis trop fidele. A Dieu vous dy.

               Curiosité.

    Comment, ma soeur, vous en allez vous desia?

                  Abra.

    I ay la dedans prou d affaires, & icy rien qui soit.
Vous avez plus beau loisir d estre oisive que moy, parquoy
je m en vay à ma besongne, vous pouvez, s il vous plaist,
cercher compagnie moins occupée.

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━

[p. 55]


 Scene septiesme, de l Acte troisiesme.

       Vefve mondaine.  Curiosité.

VOus voicy donc, Dame enqueste-tout, Dame sçay-tout, &
Dame à milles-yeux?

               Curiosité.

    Si ie n estoye icy ou ailleurs, Commere, je seroye,
sans doubte, perduë.

             Vefve mondaine.

    La perte, à vray dire, en seroit bien petite. Mais, ma
Commere, ie sçay maintenant quelque chose, à vous
incognuë, ce que peu souvent advient.

               Curiosité.

    Sçavez vous donc l occasion, pourquoy Iudith a mandé
le Magistrat à sa maison? Cela m est encores celé.

             Vefve mondaine.

    Et quoy? en avez vous aussi senti le vent? Ba, je croy
que vous avez chez vous une chambre Virgilienne, aux
quatre coings de laquelle vous pouvez veoir tout ce qui se
passe és quatre parties du monde. Ou il faut que vous ayez
quelque familier, qui vous revele & rapporte toutes
choses.

               Curiosité.

    Ny l un ny l autre. Mais est-ce merveille que ie sçay
ce qui se fait és maisons d autruy, veu que ie suis peu
souvent au logis, & que ie neglige mes propres affaires,
pour m enquester diligemment des negoces d autruy? Ou
ignorez-vous cela?

             Vefve mondaine.

    Non, ie le sçay tresbien. Et c est par cela qu il n y
a rien que moins vous cognoissez que vous-mesmes, & voz
affaires propres.

               Curiosité.

    Ca la main, ma Commere, car vous apprenez diligemment
[p. 56] l art dont je suis desia maistresse. Le fourgon ne
veut-il pas tousiours estre meilleure que la paelle? Mais
dites moy, Commere, sçavez vous pourquoy c est, que la
Superiorité a esté chez Iudith?

             Vefve mondaine.

    Cela est bien à deviner. Sa presomption aura mandé le
Magistrat pour l une ou l autre frivolle. A laquelle la
Superiorité, par sa folie, aura voulu adjouster foy, &
ainsi avec diminution de son authorité, elle aura honnorée
de sa presence ceste belle Damoiselle.

               Curiosité.

    Pourquoy interpretez vous tousiours le tout au pis?

             Vefve mondaine.

    De peur qu il ne semble que je soye la pire.

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━


 Scene huictiesme, de l Acte troisiesme.

        Fama.  Curiosité.  Vefve.

HO! vous ne sçavez, Compaignes, vous ne sçavez: Iudith est
menée prisonniere avec Abra sa chambriere, au camp de l 
ennemy.

               Curiosité.

    Comment seroit il possible? Elle estoit encores cest
apres-disné à la maison. Voire, j ay moy-mesme parlé à
Abra il n y a point trois heures.

                  Fama.

    En un heure ou deux se peut faire merveille. Il en est
comme je vous dy.

               Curiosité.

    Quel malheur les à fait aller là?

                  Fama.

    La nuict s approchoit, quand Iudith, parée comme une
Deësse, vint avecques son Abra à la porte de la ville. A
laquelle estoit la Superiorité, bien estonnée, de la
celeste beauté de Iudith. Incontinent s ouvrit le [p. 57]
guichet, puis la Superiorité luy donna la benediction, &
le peuple cria: Ainsi soit-il, Ainsi soit-il. Elles
sortoyent toutes deux, & sur le champ surent saisies de la
sentinelle adverse, & menées au camp de l ennemy.

               Curiosité.

    Voila un cas bien estrange. Mais dites-nous, je vous
prie, chere Compaigne, Fama, qu a fait le Magistrat chez
Iudith? A quoy sert ceste sienne parure? Que veut ce
sortir de nuict? Il faut vrayement qu il y ait quelque
certain mystere, puis que la Superiorité s en mesle.

                  Fama.

    Ie n en sçay rien, & si n en ay aussi entendu mot ne
demy.

               Curiosité.

    Seroit-ce pas pour traiter de paix?

                 Vefve.

    On trouveroit bien des hommes sçavants pour faire
cela.

               Curiosité.

    Les femmes y sont quelque fois plus propres.
Specialement telles.

                 Vefve.

    Voire pour appaiser Mars à la façon de Venus. Peut
estre que son lict solitaire luy commence à ennuyer. Qui
sçait quelle compagnie elle y va cercher.

               Curiosité.

    C est de vostre creu cela, ma Commere.

                  Fama.

    Telle chose ne luy touche de rien.

                 Vefve.

    Ce sera doncques ce que je gageray.

               Curiosité.

    Quoy, je vous prie?
[p. 58]

                 Vefve.

    Qu elle veut fuïr ceste soif mortelle, pour boire
franchement le vin qui vivifie.

                  Fama.

    Sa chambriere estoit chargée d un flascon de vin.

               Curiosité.

    La Superiorité n auroit garde d ainsi la laisser
sortir, s il n y avoit quelque autre chose.

                 Vefve.

    Elle peut avoir persuadé au Magistrat, qu Holoferne, ô
Dieux! s enamourera de sa beauté, & que pour l amour d 
elle, il prendra la ville en grace & mercy.

                  Fama.

    Cela ne seroit pas chose estrange.

                 Vefve.

    Soit comme il voudra. Telle hardiesse n appartient pas
à une femme honneste, & pourtant dy-je encore, qu elle n 
est pas si saincte que vous l estimez. Car certes, si elle
estoit telle, elle aimeroit mieux mourir honnorablement
avecques nous dedans l enclos de la ville, que d aller
mettre aux champs sa chasteté en un peril si eminent. I y
mettray ma teste, qu avant le jour de demain, vous en
serez des miennes.

               Curiosité.

    I espere que non, & il m en desplairoit de sa part.
Fama, vole une fois pour nous mettre hors de doubte &
appaiser nostre envie.

                  Fama.

    Il sera fait, & plustost que ne pensez, car pour Fama
il n y a porte ou fenestre close.

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━

[p. 59]


 Scene neufiesme, de l Acte troisiesme.

  Garrulité.  Curiosité.  Vefve.  Fama.

QUi que je ne trouve à la porte, ou par les ruës, au moins
ie vous y trouve, mes amies.

               Curiosité.

    Nous apportez vous nouvelles de Iudith?

               Garrulité.

    Ie vien pour en apprendre quelque chose.

                 Vefve.

    Et bien Fama, estes-vous desia là?

                  Fama.

    Ie sçay maintenant comment Iudith & sa chambriere ont
esté menées prisonnieres au camp. L avez vous entendu par
ceste-cy?

               Curiosité.

    Non certes. C est de vous que nous attendons de l 
entendre. Or ne tardez pas, ie vous prie.

                  Fama.

    De la porte elles marchoyent tout droit & hardiëment
vers la sentinelle.

               Garrulité.

    Quelle sentinelle?

               Curiosité.

    Et du camp, jasarde: N entendez-vous pas cela? Passez
outre, Fama.

                  Fama.

    La sentinelle les saisit, & leur demanda: qui estes
vous? Où allez vous? Et qu apportez vous?

               Garrulité.

    Que respondoit-elle, ie vous prie?

                  Fama.

    Ie suis (dit Iudith) une fille des Hebrieux, & me suis
[p. 60] retirée d avec eux, pour sauver ma vie. Car j ay
preveu qu ils vous seront livrez en pillage, d autant qu 
ils sont si fiers & hautains, qu ils vous desprisent sans
se vouloir rendre à vous, pour trouver misericorde. Par
quoy je pensay à part moy.

               Garrulité.

    Et dea, est-ce icy la vertueuse Dame, qui vous sçait
si bien mentir en maistre?

               Curiosité.

    He! laissez à Fama parachever son propos. Qu est-ce,
chere amie, qu elle pensoit?

                  Fama.

    Ie pensoye (dit-elle) je m en iray vers le Prince
Holoferne, pour luy descouvrir leurs secrets, & luy
monstrer le moyen par lequel il pourra bien tost, & sans
coup ferir, prendre & dompter ceste ville.

                 Vefve.

    Il n y a rien que je croiroye mieux que cela, sçavoir
est, qu elle est sortie pour se sauver, & trahir toute la
ville. Il en adviendra tout ainsi, que je vous l ay
predit. Fi, fi, voila vostre saincte Iudith. N est-ce pas
ceste-cy que vous estimiez tant?

               Curiosité.

    Vous interpretez tousiours toute chose en bien.

               Garrulité.

    Ainsi luy advienne. Vous voulez dire en mal.

                  Fama.

    La sentinelle loüoit sa prudence.

               Garrulité.

    Voire, sa folie.

                  Fama.

    Ils s esmerveilloyent tous de sa beauté, & disoyent:
Vous avez, ô Dame, vostre vie sauve, & serez, asseurez
vous-en, fort agreable & bien venuë à nostre vice-Roy.
[p. 61]

                 Vefve.

    Ne l avoy-je pas bien dit? Une belle face fait bien
vendre une vile peau.

               Curiosité.

    Comment succeda cest affaire, Fama?

                  Fama.

    Ils la menerent au pavillon d Holoferne, & luy
raconterent ce qu ils avoyent entendu de sa bouche. Lequel
n eust si tost veu sa tresbelle face, que son fol coeur ne
fust espris de son amour. Qui est celuy (disoyent ses
Satrapes) qui ne combattroit ce peuple, pour les belles
femmes qu ils ont?

               Curiosité.

    Mais que dist alors Holoferne?

                  Fama.

    Je m en vay le descouvrir, & ce-pendant vous donneray
la bonne nuict.

               Curiosité.

    He! & que sera-ce de cecy?

                 Vefve.

    Quelle autre chose, qu un plaisir voluptueux pour
elle, & un desplaisir lamentable pour nous? A Dieu, je n 
en veux plus ouïr parler.

               Garrulité.

    Qui est de mauvais naturel, ne peut jamais presumer
quelque bien d aucun.

               Curiosité.

    Celuy qui juger veut à droit, la fin de l oeuvre
attendre doit.

                     Continue

[p. 62]


        L ACTE QUATRIESME EXPRI-
         MANT L EXECUTION D UNE
         entreprinse dangereuse.

  Scene premiere, de l Acte quatriesme.

      Pallaca Holoferni.     Fama.

COMMENT Fama, vous voicy derechef: Il m est advis qu a
vous seule est permis d estre soudain dedans la ville,
puis tout subit au Camp, & à coup ailleurs. Que disent, ie
vous prie, les Bourgeois de Bethulie? Veulent-ils plustost
obstinément mourir de soif, que se rendre humblement à la
mercy de mon Seigneur, & jouïr librement de sa grace?

                  Fama.

    La Commune voudroit bien, il y a ja long temps, estre
delivrée d une soif si amere, mais la Superiorité demeure
opiniastre. Dites-moy, Madamoiselle, comment vous va de la
femme Hebrieuë?

           Pallaca Holoferni.

    Sçavez-vous aussi à parler de ceste fine & double
piece? le voudroye qu elle fust au milieu de la mer, & qu 
elle eust une meule au col.

                  Fama.

    Comment cela?

           Pallaca Holoferni.

    Il n y a icy que trop de femmes sans elle. Si tost qu 
elle fust venuë en la presence de mon Seigneur, je fus
bannie de son coeur. Il se changea tout incontinent comme
d un Lyon cruel en un doux agnelet. Il faut que ce soit
une sorciere.
[p. 63]

                  Fama.

    Racontez-moy, je vous prie, comment le tout s est
passé. Peut-estre qu elle porte, comme un Basilisque, le
venin en son regard.

           Pallaca Holoferni.

    Ha, ha, regard, ce n est pas cela seul. Ceste femme
vous sçait jargonner comme un Paroquet. Elle fut menée
devant mon Seigneur, lequel estoit assis en son pavillon
eslevé, sous un magnifique Ders de pourpre, orné d or,
desmeraudes, & autres pierres precieuses. Où elle luy
jetta une oeillade attrayante, se prosternant en terre, &
vous tenant une contenance & geste ne plus ne moins, comme
si elle y fust venuë pour jouër quelque farce. A quoy elle
s estoit parée comme une Nymphe & Deësse.

                  Fama.

    Que fist lors Holopherne?

           Pallaca Holoferni.

    Que fait le fer quand l Aimant en approche?

                  Fama.

    Il se laisse attirer de l Aimant, & y demeure pendant.

           Pallaca Holoferni.

    Tout ainsi se laissa cest homme tant grave, attraire d
 une si vile putain, s y adonnant de coeur & d ame. Il la
fit lever de terre, la regarda benignement, & parla, comme
en flattant, à ceste Damoiselle: Aye bon courage, que ton
coeur ne soit point estonné, car je ne fey oncques mal à
personne qui se voulust assujettir volontairement à
Nabuchodonosor. Le mespris de ton peuple envers mon
Seigneur, à causé ceste guerre à l encontre d eux. Or dy
moy, pourquoy tu t es enfuye d avec eux, & t es venuë
rendre à nous.

                  Fama.

    I ay grand envie d entendre quelle fut sa response.
[p. 64]

           Pallaca Holoferni.

    Quelle autre, que d une cauteleuse flateresse.

                  Fama.

    Que dites vous? je l estimoye une Matrone honnorable.

           Pallaca Holoferni.

    Et moy, je la tien pour une putain double, caute &
rusée. Elle parla du Roy Nabuchodonosor en toute
reverence, comme d un Dieu, & ne faillit aussi de priser
hautement mon Seigneur en sa presence, comme seul
excellent en l art militaire, voire tresexpert en toutes
sciences, admirable en prouësses, & puissant par dessus
tous les autres Princes du Roy. Ceste flatterie l enlaça
subitement en ses rets. Nous sçavons (disoit-elle en
outre) les propos d Achior, & de quelle peine mon Seigneur
l a menacé. Il appert aussi que nostre Dieu est
griefvement offensé par les pechez de nostre peuple, de
sorte qu il a predit par ses Prophetes de les abandonner.
Et mesmes, ils sçavent bien*qu ils ont forfait grandement,
ce qui leur donne au coeur une frayeur angoisseuse.
Outre-ce, ils sont affligez si extremement d une soif
ardente, qu ils ont deliberé de tuer tout leur bestail,
pour en boire le sang (encore que ce leur soit une
abomination) & de consumer toutes les choses qui leur sont
deffenduës de manger en la Loy de nostre Dieu. Que
pourroit-on attendre de cecy, sinon que nostre Dieu les
livrera en destruction? qu ils tomberont és mains de vous,
mon Seigneur? & que l Eternel nostre Dieu, rendra par vous
la victoire parfaicte? Cecy a preveu vostre servante, & m 
a fait fuïr d avec eux, pour vous venir annoncer toutes
ces choses. Or moy, qui suis vostre servante, crain le
Seigneur, & le sers, mesmes icy aupres de vous. Parquoy
vostre servante sortira de nuict pour aller en la vallée
prier le Seigneur, lequel me revelera le temps qu il
punira les pechez de son peuple. Et adonc je viendray, [p.
65] mon Seigneur, le vous declarer, & vous meneray par le
milieu de Iudée, jusques en la cité de Ierusalem, &
poserez vostre siege au milieu d icelle, menant tout le
peuple d Israel comme brebis qui n ont point de pasteur.
Et mesme n y aura un seul chien qui abbayera contre vous.
Car ces choses m ont esté revelées & denoncées par la
providence de Dieu, lequel irrité contre eux, m a envoyée
vers vous, pour les vous exposer.

                  Fama.

    Voila certainement une vraye adulation.*Et que
respondoit-il à cela?

           Pallaca Holoferni.

    Rien autre (icy dit entre nous) sinon ce qu un Prince
de fols devoit respondre: Il estoit tout estourdy &
transporté d une louange si flatteuse, voire pris en ses
filets amoureux. Car ce blasonnement blandissant ne pleut
seulement à luy, mais aussi à tous les gens. Ils
exaltoyent jusques au ciel la prudence de ceste causeresse
affectée, disant entre eux: y a-il bien encore une femme
si belle de face, & si vive d esprit que ceste-cy, sur
toute la terre? Bref, elle seule estoit belle & sage. Il n
 y avoit plus nulle comparaison de ceste Damoiselle à moy.
Mais j attendray mon tour, & luy rendray son salaire, si
je puis.

                  Fama.

    Ma foy, ce ne fut pas petit heur pour elle. Poursuivez
le conte.

           Pallaca Holoferni.

    Il adjoustoit foy à ses paroles, loüoit son
entreprise, & promettoit de la faire grande en la maison
du Roy, en cas qu elle accomplist sa promesse.

                  Fama.

    Je vous remercie, Madamoiselle, de ce recit. I en ay
mon saoul, & m en vay vers mes amies, mignonnes [p. 66] &
compaignes, pour leur en faire part. O qu elles seront
bien esbahiës!

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━


 Scene deuxiesme, de l Acte quatriesme.

             Abra.  Pallaca.

QUi auroit osé esperer une si amiable bien-venuë pour une
Matrone prisonniere?

                Pallaca.

    Et de qui seroyent recusées les fines & effrontées
putains comme elle est?

                  Abra.

    Quoy! y a-il là quelqu un? O Madamoiselle, n ayéz pas
telle opinion de nous.

                Pallaca.

    Si vostre Dame ne cerche le jeu d amours, à quelle fin
vient-elle donc icy tant fardée, & superbement parée? Qui
a mandé icy ceste sorciere d hommes? Qu a elle à faire
icy? N a-elle plus de besongne chez soy?

                  Abra.

    Ce qu elle y a à faire, m est incognu, Madamoiselle.
Mais qu elle ne demande aucune accointance d homme, de
cela suis-je bien asseurée.

                Pallaca.

    Celle qui ne demande point le masle, doit demeurer en
sa maison.

                  Abra.

    Elle a icy à faire.

                Pallaca.

    Voire avec hommes, pour captiver leurs coeurs, les
rendre fols, & les priver de leur bon sens. Et va, va,
vous n estes qu un tas de courtisanes lascives.

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━

[p. 67]


 Scene troisiesme, de l Acte quatriesme.

                  Abra.

CEste femme semble estre insensée. O qu elle cognoit bien
peu ma Maistresse! Il faut que ce soit la concubine d 
Holoferne, de qui elle craind perdre la faveur, à cause de
la beauté de ma Dame. Mais quand tout est dit, je ne sçay
quelle chose la peut avoir meuë de venir icy. Si est-ce qu
 elle craind Dieu, parquoy je tien pour tout asseuré, qu 
elle l a fait, non selon le sien, ains suivant le vouloir
de Dieu. Il est avec elle, je le voy: car il luy a fait
trouver grace devant le Vice-Roy. Ne la fist-il pas mener
courtoisement au lieu où estoit sa vaisselle d argent: &
commanda qu on nous apprestast illec à manger de ses
viandes, & qu on nous fist boire de son vin? Mais quelle
pieté a monstré ma Dame en cest endroit! Il ne m est,
disoit-elle, pas licite selon nostre Loy, de manger de vos
viandes, mais je mangeray de ce que j ay apporté quant &
moy. Lors Holoferne luy dist: Et quand ce que vous avez,
defaudra, que mangerez-vous adonc? Si le Seigneur vit,
disoit-elle, je n auray point achevé de manger ce quej ay,
que le Seigneur n aura fait par ma main tout ce qu il a
deliberé. Seigneur Dieu, que peut estre cecy? Et pourquoy
peut-elle avoir requis de pouvoir aller de nuict prier
hors du camp? Ce qu aussi luy a esté octroyé.

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━


 Scene quatriesme, de l Acte quatriesme.

             Iudith.  Abra.

    Où es-tu, Abra?

                  Abra.

    Me voicy, ma Dame.
[p. 68]

                 Iudith.

    Allons faire nos prieres & oraisons en la vallée de
Bethulie, aupres de la fontaine, en laquelle aussi ie me
veux laver.

                  Abra.

    Ie vous suivray, ma dame, car i apperçoy que toutes
choses succedent bien à ceux qui craignent Dieu.

                 Iudith.

    A quoy l apperçois-tu, Abra?

                  Abra.

    Pourroit quelqu un attendre de l ennemy telle caresse,
courtoisie & humanité? Ie cuidoye, voire craignoye, qu on
vous eust traitée vilainement, ma Dame, & ie voy au
contraire, qu aucun mal ne vous advient. Et que plus est,
qu on vous permet aussi de passer de nuict, sans
empeschement ny encombrier quelconque, les gardes du Camp.

                 Iudith.

    Qui en Dieu se fie, est bien-heureux. Et à qui Dieu
veut aider, nul ne luy peut nuire. Cecy a monstré
tousiours le Dieu fidele à ceux qui se confioyent en luy.
Et cecy nous monstre aussi maintenant benignement sa
grande bonté. Dequoy il nous convient le remercier & l 
invocquer d une ferme confiance. Voicy la fontaine, lavons
nous.

   Apres s estre lavées, se mettent à
                 genoux.

    O Dieu de nos Peres, beneit soit ton sainct Nom, de ce
que tu as daigné inspirer ton indigne servante, d 
entreprendre chose qui tende à la delivrance de ton peuple
oppressé, à l abaissement de tes ennemis hautains, & à la
gloire de ton Nom magnifique. Renforce aussi maintenant, ô
Seigneur, mon coeur, & execute par ton bras puissant en
moy, l acte, dont mesme tu as formé en moy le vouloir:
Seigneur, secoure-nous. Tu veux & peux seul aider à tous
ceux qui se deffient [p. 69] d eux-mesmes, & se confient
du tout en toy. Ainsi soit-il.

          Apres estre relevées.

    Escoute Abra: la tentation est ores prochaine,
maintenant sera esprouvée ta fiance en Dieu, & ta loyauté
envers moy. Porte-toy doncques droitement & constamment:
car en ceste nuict l entreprinse sera tentée.

                  Abra.

    Ah! chere Dame, que sera-ce?

                 Iudith.

    Ne crain point, Abra, ains jette avecques moy ta
fiance en Dieu, qui par nous executera ceste nuict chose
grande.

                  Abra.

    Commandez seulement ce qui est en mon pouvoir, & i 
obeïray, encore que ce fust d aller à la mort.

                 Iudith.

    C est aujourd huy le quatriesme iour que nous sommes
icy, & tu scais que Dieu nous a gardées chastes &
impolluës. Holoferne a fait apprester pour ce soir un
convive, & m a mandé, que ce seroit grande vergogne aux
Assyriens, de laisser en aller d avec soy une femme, sans
communiquer avec elle. Parquoy il m a requis d aller
volontairement vers luy, & ne desdaigner sa couche, & qu à
cest effect i allasse souper ce soir avecques luy, pour
boire le vin joyeusement.

                  Abra.

    Helas, ma Dame! C est ce que dés le commencement j ay
tousiours craind avec une anxieté douteuse. Ah, en sommes
nous là? Quelle response luy a baillé ma Dame? Le prier
des grands est commander à bon escient. Et puis, ma Dame
est en ses mains.

                 Iudith.

    Non pas, ains és mains de Dieu.
[p. 70]

                  Abra.

    O ma Dame, je ne voy icy point d issuë pour nous.

                 Iudith.

    Si fay bien moy. Fie-toy en Dieu, il y pourvoira. Au
plus grand peril le plus souvent son assistence apparoist.

                  Abra.

    Mais qu a respondu ma Dame, au Chambrelan Bagos?

                 Iudith.

    Qui suis-je moy (fut ma parole) que je refuseroye
quelque chose à mon Seigneur? Ie feray tout ce que luy
plaira. Ce qui plaist à mon Seigneur, cela m est aussi
agreable. Voila ma response, Abra. Or tu feras ce que je
te diray: Nous avons la viande que ce soir je dois manger
à sa table, je sçay que tu l as apprestée avant que de
venir icy, parquoy tu n as que faire là dedans. Car là où
je seray assise à table aupres de luy & ses Capitaines, il
n y aura faute de serviteurs. Tu demeureras doncques
devant la tente, en laquelle Holoferne dort, où tu ne
feras rien qu attendre ma venuë. Pren garde à cecy, Abra,
sans y faillir aucunement, ne t amuser à quelque autre
chose, d autant que Dieu, nostre Cité & moy te sommes en
recommandation.

                  Abra.

    Il sera fait, ma Dame, fiez vous y hardiement.

                 Iudith.

    Aussi fay-je, & m en vay là dedans. Seigneur, dresse
mes pas.

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━


 Scene cinquiesme, de l Acte quatriesme.

             Abra.  Pallaca.

    Seigneur Dieu, en quel peril est ma bonne Dame!
[p. 71]

                Pallaca.

    Elle en sçaura bien tost à parler, ie t en asseure.

                  Abra.

    Ie ne parloye pas à vous, Madamoiselle.

                Pallaca.

    Ie parle à toy, belle Dame, orde maquerelle que tu es.
Ne sçavois-tu trouver autre foire pour vendre une si jente
Courtisane?

                  Abra.

    Ie ne me mesle pas de tel affaire, Madamoiselle. Ma
Dame est femme honneste, mais vous en dites ce qu il vous
plait.

                Pallaca.

    Ce qu il me plait? Il me plairoit bien de te prendre
une fois par ta teste teigneuse, si ie n avoye horreur de
me harper à une tant vile goujarde. Ose-tu bien me nier ce
que ie voy devant mes yeux? Ta belle Dame (est-ce honneste
que tu l appelles) n est-elle pas assise là dedans à la
table de mon Seigneur, banquetant avecques luy? N est-ce
pas là l avant-jeu d amourettes? Vah! qu il me faut veoir
& souffrir cecy d une chienne Hebrieuë! A my-nuict entre
ses bras, & cela souloit estre ma place. Hei! S il estoit
en mon pouvoir, ie la traineroy du lict par ses vilaines
tresses. O si on ne me fermoit hors de la chambre, ie gage
bien que ie luy monstreroye à beaux coups de poing, que c 
est d enforceler l amy d un autre. Mair c est en vain, on
a deffendu à la garde de me laisser entrer. O quelle
triste departie me causera la venuë de ceste putain
Iudaïque! Il m aimoit comme son coeur propre, il ne
pouvoit estre sans moy, & faisoit tout ce que ie desiroye,
souhaitoye & imaginoye. Mais si tost que ceste lice
Israëlite*est entrée chez luy, i ay esté abandonnée &
bannie de [p. 72] luy. Souffriroy-je ceste injure? Ne me
vengeroy-ie pas de ce tour despiteux? Vrayement si feray,
encores que je luy deusse faire avaller un morceau, apres
lequel elle n en gouteroit point d autre. Mais qui
pourroit endurer telle chose? O Holoferne, je n attendoye
pas cecy de vous! Comment pourroit aussi un homme
eschapper les rets de l attrayante flatterie d une
Courtisane tant caute, double & rusée qu est ceste-cy?
Parquoy ie luy pardonne & quite la faute, mais à elle,
non. le luy feray quiter la vie, s il m est possible.

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━


  Scene sixiesme, de l Acte quatriesme.

                  Abra.

LA se peut veoir, quels troubles engendre l amour charnel.
O combien la jalousie est vindicative! Ceste femme enrage
& creve d ire. Son coeur inconstant ne permet pas que le
corps soit quelque part à repos. Elle craind là où il n y
a que craindre. Ma Dame ne cerche pas tel party, mais le
fol amour est tousiours plein de soupeçon. Holoferne, à
dire vray, se monstre un peu trop inconstant: mais qui est
l homme qui n en face ainsi? La femme veut estre trompée,
qui adjouste foy au beau parler des hommes: car si tost
que la volonté est accomplie, l amour est esvanouï. Adonc
voudroit-on veoir transformées en liévres fuyarts, celles
que paravant on adoroit, caressoit & cherissoit comme
Deësses. Tout amour humain est ainsi que l homme mesme,
variable & inconstant. Celuy qui aime quelque personne,
est incertain s il sera aimé d amour reciproque. Et s il
advient quelque fois qu ils s entrayment du commencement,
cela bien souvent ne dure guere, ains se tourne
communement en une haine fascheuse. Alors le baston
separe, comme on dit, ce que Venus avoit assemblé, & à
donc vient-on à chanter, pour un plaisir mille douleurs,
sentant pour une [p. 73] courte joye, une longue peine:
pour un faux plaisir, un vray desplaisir: & pour une
amitié temporelle, une malvueillance eternelle. Il en va
tout autrement de l amour qu on a envers Dieu: La personne
qui aime Dieu, est asseurément aussi aimée de Dieu, ouy d 
un amour plus ferme. Cecy est chose certaine, car cest
amour de Dieu est, comme la bonté eternelle, entierement
immuable. Quelle comparaison y a-il donc de la beauté
fragile & plaisir volage des viles creatures, à la beauté
durable & joye perpetuelle, de la tresdigne,
tout-puissante & souveraine bonté, laquelle mesme est
Dieu? Nulle. N est-ce donc pas une folie insensée, que l 
homme donne plustost son coeur à une personne desloyale,
vile & perissable, qu au Createur eternel, tresdigne &
tout loyal?

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━


 Scene septiesme, de l Acte quatriesme.

             Abra.  Iudith.

HOla! Ce sont coups que j oy. Paix! voicy ma Dame qui
vient, & quoy?

                 Iudith.

    Viste, Abra, fourre cecy en ta malle.

                  Abra.

    Ai-my, ma Dame, c est une sanglante teste d homme!

                 Iudith.

    Tay-toy. Fourre dedans. Suy & cache ta malle sous ta
robbe, tant que nous ayons passé les gardes. Le Seigneur
aujourd huy a besongne* puissamment au salut d Israël.
Tout va bien encore, nous sommes passées le corps de
guarde, & nous voicy pres de la sentinelle, laquelle aussi
ne nous dira rien, cuidant que nous allions àl accoustumé
à nos oraisons & prieres.

                  Abra.

    Il nous voit bien, ma Dame, & nous laisse passer.
[p. 74]

                 Iudith.

    Dieu est avecques nous, qui sera contre nous? Nous
approchons la porte. Hola, Portier? Viste, ouvre
incontinent, ouvre sans aucun dilay.

                  Abra.

    Ils nous oyent & vous cognoissent, ma Dame. I oy les
clefs à la serrure. Voila la porte ouverte.

                 Iudith.

    Loüé soit le Seigneur, qui nous a gardées en allant &
retournant, qui par moy a executé son entreprise, au salut
de son peuple, & à la destruction de leurs ennemis.

                  Abra.

    Ainsi soit-il. Ainsi soit-il.

                     Continue

        L ACTE CINCQUIESME REPRE-
           SENTE UNE VICTOIRE
              merveilleuse.

 Scene premiere, de l Acte cincquiesme.

            Curiosité.  Fama.


C EST merveille que Fama tarde tant à venir vers nous.
Elle a toutesfois semé quelque bruit du retour de Iudith.
Ha! voila qu elle vient.

                  Fama.

    O que vous m attendez en grande devotion, Ne faites
vous pas, ma Compaigne?

               Curiosité.

    Tout ainsi que le patient ou malade attend le Medecin.
Estant en bonne convalescence, il n y a personne qui
demande quelque alteration en son corps. Mais [p. 75]
quand on est tourmenté de quelque maladie penible, c est
alors qu on est bien curieux. Et qui est celuy qui n 
attend alots quelque changement? Ie dy, changement de
maladie en santé? Voila, chere Compaigne, la cause
pourquoy tant je tracasse, trote & cours à la porte, &
deçà & delà. Qui est-ce aussi qui n auroit maintenant
envie d entendre quelques bonnes nouvelles? Ne sommes-nous
pas au milieu des plus grands perils? Ce fervent desir, ô
Fama, vous ouvre deux fois autant d oreilles que vous avez
de langues. Et cecy vous charge aussi de tant de peines.

                  Fama.

    Il est ainsi, & notamment en temps de guerre, comme
maintenant. Alors je n ay aucun repos de jour ne de nuict.

               Curiosité.

    Adonc vous nous apportez & amenez des sacs & des
navires pleins de nouvelles, voire des bourdes à chartées.

                  Fama.

    Que je ne sonne pas tousiours verité, la faute n est
pas mienne.

               Curiosité.

    A qui donc?

                  Fama.

    Au peuple.

               Curiosité.

    Vostre fait dependroit[*?r?]-il de la faute ou de l 
abus du peuple?

                  Fama.

    Ne feroit-il point? Les oreilles du peuple sont d un
naturel bien different. Ce que ie dy au gré d une oreille,
cela desplait à l autre. Et de ceste diversité se distille
alors (comme d une fournaise d Alchemiste à [p. 76]
plusieurs alembiqs) le retentissement divers des bouches
du peuple. Chascun divulgue le bruit qui vient de moy, à
la fantasie. Car tout ainsi qu un chascun voudroit bien
veoir la chose, ainsi est-ce qu il la raconte aux autres,
y adjoustant tousiours, ou en diminuant à son appetit,
voire la depeind aussi de telles couleurs, qui mieux luy
plaisent. Apres quoy chascun la croit encore, comme
volontiers il la verroit.

               Curiosité.

    Vostre dire a bonne apparence de verité, Fama. Mais
dites-moy ma favorité, qu est-ce que Iudith a expedié, j 
ay grand envie de le sçavoir.

                  Fama.

    Oyez, la trompette de la ville sonne, elle-mesme le
viendra racomter. Voicy la Superiorité, & voila Iudith
aussi. Escoutons la harangue qu elle fera.

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━


 Scene deuxiesme, de l Acte cinquiesme.

  Iudith. Superiorité avec son train. 
Commune.  Dame noble.  Matrone rustique. 
               Curiosité.
              Fama.  Abra.

BEnissez & louëz le Seigneur nostre Dieu, qui ne delaisse
jamais au besoing ceux qui ont leur refuge à luy, & se
confient en sa parole. Il n a point destourné sa
misericorde de la maison d Israël, mais a par ma main
navré en ceste nuict nos ennemis. Voicy la teste d 
Holoferne, le General de l armée des Assyriens. Voila
aussi la garniture de son chalit, auquel il dormoit en ses
yvroigneries, & auquel le Seigneur l a occy par la main d 
une femme. Le Seigneur vit, l Ange duquel m a gardée en
allant d icy, estant là, & retournant par deçà, sans
permettre que sa servante fust donnée en pollution. Il m a
ramenée & renduë à vous en liesse, sans aucune tasche de
vice ou peché, à sa [p. 77] gloire, à ma felicité, & à
vostre delivrance. Parquoy louëz tous le Seigneur, car il
est bening, & sa misericorde dure eternellement. Où est
maintenant Achior, qu il vienne icy.

                Commune.

    Loüé sois-tu, ô nostre Dieu, qui as aujourd huy
destruit & aneanti les ennemis de ton peuple.

              Superiorité.

    O fille, vous estes beneite devant le Dieu souverain
par dessus toutes les femmes de la terre. Et beneit soit
le Seigneur Dieu, Createur du Ciel & de la Terre. Lequel
vous a adressée à frapper la teste du Capitaine de nos
ennemis, & a aujourd huy eternisé vostre Nom en tout
honneur. De sorte que vostre louange durera
perpetuellement en la bouche de toute nation qui aura
souvenance des merveilles du Seigneur, d autant que vous
avez exposé vostre ame au peril de la mort, pour la
delivrance & vie de vostre peuple. La cheute duquel vous
avez prevenu, en cheminant droit devant nostre Dieu.

            Matrone rustique.

    Amen, Amen.

               Dame noble.

    Ainsi soit-il.

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━


Scene troisiesme, de l Acte cinquiesme.*

   Achior.  Iudith.  Superiorité, &c.

MA Dame, qui m a fait appeller, est-elle icy? Luy plait-il
rien de moy?

                 Iudith.

    Ouy, Achior. Le Dieu d Israël, duquel vous avez
tesmoigné, qu il prend vengeance de ses ennemis, a en
ceste nuict occy par ma main, le chef de tous infideles.
Ce que vous cognoistrez estre veritable, par ce [p. 78]
que verrez icy la teste mesme d Holoferne, qui par son
orgueil & mespris vous menaçoit de la mort. Disant, quand
le peuple d Israël sera destruit, alors aussi le glaive
des Assyriens transpercera vos flancs. Voyez-là, Achior.

                 Achior.


    Vah! qu est-ce que je voy? Voilà la teste d Holoferne.
He!

              Superiorité.


    L homme se pasme d estonnement. Qu on l aide, qu on le
leve.

                 Achior.


    Vous estes digne d estre loüée par tous les
tabernacles de Iacob. Et tous peuples, entre lesquels
vostre renommée sera entendue, en loüeront le Dieu d 
Israël.

                 Iudith.

    Or, mes freres, escoutez maintenant mes propos:
Prenez-moy ceste teste, & la pendez au plus haut Creneau
des murailles. Et incontinent que le jour commencera de
poindre, & que le Soleil se levera, chascun de vous
prendra ses armes, & ainsi sortirez-vous de la ville
avecques grand cry & bruit, comme voulants descendre en la
plaine sur la garde des Assyriens, sans toutesfois y
descendre. Alors iceux prenans leurs armes, s en iront en
leur Camp, pour esveiller les Capitaines de l armée
Assyrienne. Lesquels courront adonc à la tente d 
Holoferne, dont ils ne trouveront que le tronc roulé en
son sang. Ce qui les rendra surpris de grande frayeur. Et
puis quand vous les verrez fuïr devant vous,
poursuivez-les courageusement, car le Seigneur les brisera
sous vos pieds.

              Superiorité.

    Il sera fait. Sus, que chascun s appreste vistement.

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━

[p. 79]


 Scene quatriesme, de l Acte cinquiesme.

            Curiosité.  Abra.

ABra m amie, arrestez-vous un peu, je vous veux demander
quelque chose.

                  Abra.

    Et quoy?

               Curiosité.

    Le Seigneur a fait merveille en* ceste nuict par la
main de vostre Dame. Et par sa confiance en luy, it nous a
tous sauvez. Cecy est tout notoire à un chascun, mais
personne ne sçait comment il s est fait, qu une femme a
sçeu executer un tel acte? Oster la teste d un Vice-Roy,
oncques ne fut ouy chose pareille! Recitez-le nous, je
vous prie, si vous le sçavez.

                  Abra.

    Ie le sçay, & mesmes par la bouche propre de ma
tresvaillante Dame.

               Curiosité.

    Ne le nous celez donc pas. Comment s est-il fait?

                  Abra.

    Holoferne cuidoit dormir ceste nuict avecques ma
treschaste maistresse, & à ceste fin avoit-il fait
apprester un banquet bien sumptueux. Chascun y fut alaigre
& s enyvra, mesme le Prince Holoferne. La mynuict venuë,
chascun lassé de boire, s en va d une jambe tremblante, en
tastonnant des mains, se mettre à repos en sa tente. Le
chambrelan Bagos ferma la chambre d Holoferne, & ma Dame
là dedans, laquelle s y trouvant seule avec Holoferne, ja
estendu sur son lict, tout assopy d un somne bien profond,
par l abondance du vin qu il avoit beu, & sçachant que ie
l attendoye, suivant son commandement, devant la tente,
elle marcha vers la couche, en disant à chaudes larmes en
silence ainsi: O Seigneur, Dieu de toute [p. 80] uissance,
regarde à ceste heure sur les oeuvres de mes mains, pour
delivrer ton peuple selon ta promesse, à fin que ie puisse
achever ce que j ay creu de pouvoir accomplir par toy, à l
 exaltation de Ierusalem ta Cité,

               Curiosité.

    Cela estoit une bonne oraison, & puis?

                  Abra.

    Elle s approcha de la colomne du chevet de son lict,
deslia son espée y pendante, la desgaina, & empoigna de l 
autre main les cheveux de sa teste, en disant:
Fortifie-moy à ceste heure, Seigneur Dieu d Israël. Et
frappa sur son col deux-fois de toute sa force (lesquels
coups j oyoye avecques tremeur) tellement qu elle luy
emporta la teste, laquelle elle enveloppa en la garniture
de sa couche, & roula sa pasle charoigne en son sang. Puis
un peu apres elle sortit, & me donna la teste sanglante
(laquelle vous venez de veoir) me commandant de la mettre
en la malle, & ainsi nous en sommes-nous revenuës au
travers de toutes les gardes.

               Curiosité.

    De quelle maniere? La garde vous laissoit-elle ainsi à
deux passer franchement.

                  Abra.

    Ma Dame avoit prudemment practiqué cela par avant. Car
elle avoit sollicité & obtenu licence, d aller toutes les
nuicts avecques moy, pour faire son oraison hors du camp,
d où chasque fois nous retournions au camp. Et par-ainsi
la garde (qui avoit commandement de nous laisser aller &
venir) cuidant qu à ceste derniere fois nous allions à l 
accoustumé, & que deussions retourner incontinent au Camp,
fut deceuë & abusée.

               Curiosité.

    O bonne deception! O tromperie salutaire! & louable
abus! N a pas le Seigneur par là sauvé les innocens, [p.
81] & destruit le Tyran. Hola! Il me semble que j oy
quelque bruit. La meslée s attachera, il faut que j en
soye, mais d assez loing, & de l oeil seulement.
A Dieu, Abra.

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━


 Scene cinquiesme, de l Acte cinquiesme.

CEste Scene ne se fera que de bruit, de tambours,
trompettes, harquebouses, cris & hurlemens. Curiosité &
autres bourgeoises seront aux Creneaux.

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━


    Scene sixiesme, de l Acte susdit.

            Fama.  Curiosité.

    Victoire, victoire. Paix, paix.

               Curiosité.

    O deux nouvelles, les plus souhaitables!

                  Fama.

    Et d autant plus qu elles estoyent moins esperées. Un
de nos gens en a chassé mille de nos ennemis. Chose
oncques ouïe.

               Curiosité.

    Que nous oyons, je vous prie, ceste histoire
admirable.

                  Fama.

    Tresvolontiers: Nos ennemis ont esté tous saisis d une
peur effroyable, & au contraire, à nos gens redoubla &
creut le courage.

               Curiosité.

    Il en est doncques allé, comme si un petit chien
abayant eust chassé mille liévres?

                  Fama.

    Ne plus ne moins. Car ainsi que les nostres n estant
seulement qu une poignée de gens, sortoyent de la [p. 82]
ville, les Assyriens se sont mis à crier: Les souris de
Bethulie sont sorties de leurs tanieres, & nous osent
provocquer à la guerre.

               Curiosité.

    Les souris de Bethulie servoyent toutesfois, à ce que
j enten, de chats contre les rats d Assyrie.

                  Fama.

    Aussi faisoyent-elles. La tente d Holoferne fut
environnée de ses Capitaines & Officiers, mais nul d iceux
ne l osoit esveiller, cuidant qu il tenoit encore Iudith
entre ses bras. Bagos n oyant aucun bruit, y entra, marcha
vers la couche, frappant tout doucement en ses mains, &
voyant que personne ne se mouvoit, il s approcha du lict,
& tira les courtines. Lors voyant le tronc d Holoferne
roulé en son sang, il s escria d une voix espouvantable:
au meurtre, au meurtre, nous sommes tous trahis. Il
deschira ses vestements, vint au tabernacle de Iudith, &
ne la trouvant point, saillit hors vers les Colonnels,
Capitaines & autres, criant: une femme Hebrieuë a
deshonnorée & rendu confuse la maison de Nabuchodonosor.
Car voicy Holoferne git en terre sans teste, & la femme
Hebrieuë ne se trouve point.

               Curiosité.

    Que firent adonc les Colonnels & Capitaines?

                  Fama.

    Ils deschirerent tous leurs vestemens, & regarderent
piteusement les uns les autres. L estonnement dont ils
furent saisis à l improveu, leur osta tout conseil, & leur
mit au coeur une anxieté si affreuse, que par tour le Camp
ne fut ouy qu un cry hideux & hurlement espouvantable.

               Curiosité.

    Comment se maintenoit la populasse?
[p. 83]

                  Fama.

    Comme gens effeminez: Le coeur leur failloit
entierement de veoir leurs chefs si timides, abattus &
despourveus de conseil. De sorte qu ils prindrent leur
refuge & confiance, non aux armes, ains à la fuite, & ce d
 une si grande pusillanimité & peur, que l un ne sonnoit
mot à l autre. Mais jettans tous, qui cy, qui là, leurs
armes, & tout ce qu ils avoyent, se mettoyent à teste
baissée à prendre chascun tel chemin qu ils pouvoyent,
taschans seulement par mons & par vaux de se cacher devant
les Hcbrieux (qu ils voyoyent venir contre eux armez, &
embastonnez) à fin de pouvoir sauver leurs vies.

               Curiosité.

    Et Israël, comment s est-il maintenu?

                  Fama.

    Les plus aguerris, voyants l ennemy prendre la fuite à
vau-de-route, les poursuivirent d une grande huée & bruit
de trompettes, tuants & pillants tous les Assyriens
esgarez qu ils pouvoyent attrapper: Et puis les autres
bourgeois & inhabitans de Bethulie voyants cela, louërent
Dieu, & se transporterent au Camp, lequel ils s 
accagerent, & pillerent les richesses qui n estoyent point
petites, puis s en retournerent chargez de ce butin.
Infini est le nombre des bestes, & inestimables sont les
tresors qu ils y ont trouvé. De sorte qu ils sont tous
riches depuis le plus grand jusques au plus petit. Mais à
Iudith a esté donnée toute la vaisselle, tous les joyaux,
& toutes les choses precieuses qu on ait trouvé appartenir
à Holoferne.

               Curiosité.

    O changement joyeux! d une estroite destresse en une
bien ample liesse! D une necessité disetteuse en une
affluence abondante! & du plus eminent peril de la mort,
en un triomphe tant inesperé.
[p. 84]

                  Fama.

    Voire aussi d une guerre ruïneuse & deplorable, en une
paix prouffitable & bienheureuse! Car le camp ennemy n a
esté si tost mis en route & espars, qu on n ait veu venir
triumphamment de delà les monts l amiable, tranquille,
joyeuse & souhaitable Paix, comme despenciere, voire
Princesse de toutes richesses terriennes, & de toute
opulence mondaine. Elle estoit accompaignée d une
multitude de vierges, douces & plaisantes, nommément de la
Concorde-puissante, Fidelité-loyale, Asseurance-libre,
Commerce utile, Prosperité & felicité mondaine.

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━


 Scene septiesme, de l Acte cinquiesme.

  Curiosité.  Commune.  Iudith avec une
                 compa-
 gnie de femmelettes portant couronnes &
           branches d Olivier.

    Voicy derechef la femme virile.

                Commune.

    Voila Iudith la bienheureuse. Vous estes vrayement l 
exaltation de Ierusalem: la vraye gloire d Israël, & la
magnificence honnorable de nostre nation. Car vous avez
virilement fait. Dieu a renforcé vostre coeur, par ce que
vous avez aimé la chasteté. Et tel a esté le bon plaisir
de Dieu, parquoy vous serez benite à tout-jamais. Ainsi
soit-il.

                 Iudith.

    Non point à moy, mais au Seigneur, soit honneur,
louange & gloire. Or chantons à Dieu un nouveau cantique,
& nous esiouïssons en luy eternellement.


                  FIN.


                     Continue

[p. 85]


Cantique de Iudith, sur le chant du
            Pseaume 9.

NOn point à nous, ô bon Seigneur,
Mais à ton Nom seul soit l honneur.
Cest toy qui l homme aux enfers menes,
Puis tout soudain tu l en ramenes.

    (5) Assur ton peuple a desprisé,
Et son bras roide a seul prisé,
Se vantant fort de bien tost rendre
Ta gent à mort, ta ville en cendre.

    Mais toy, mon Dieu, y as preveu,
(10) Et ton peuple à ton secours veu,
Au plus dur temps de sa destresse,
Monstrant ta force en ma foiblesse.

    Voila comment Dieu immortel
Sa grand vertu monstre au mortel,
(15) Non par la main d homme robuste,
Ains par la foy de Femme juste.

    Une Vefve humble & chaste aussi,
S orna d habits & d or ainsi,
Que par beauté elle a ravie
(20) Au Vice-Roy l audace & vie.

    Adonc tout l ost s enfuit desfait:
Le famelic, povre & desfait,
Le saoul & gras tuë*& deschasse,
Et au petit le grand fait place.

[p. 86]
    (25) C est l Eternel qui l humble & bas
Ainsi esleve, & met embas
Le fier Tyran, & ceux qu il hante,
Qu à jamais donc son los on chante.

    Et toy, Commune, en ce pourpris,
(30) Qui pour ton bien guerre as empris,
Laisse ton Prince en Iudith faire,
Lors finira bien ton affaire.

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━


               CONCLUSION.

          Allegorie.  Docilité.

C Est icy, à mon advis, que je suis appellée. Ouy. Voila
Docilité. Dites moy, ma fille, y a-il icy quelqu un qui me
demande?

                Docilité.

    Treschere & treshonnorée maistresse, esprit, ame & vie
de l histoire, toute ceste notable assemblée vous demande:
Elle a envoyé vous querir, & vous attend en bonne
devotion.

               Allegorie.

    Qu est-ce qu il leur plait?

                Docilité.

    Ils ont icy veu & ouy l histoire de la virile Iudith,
exhibée selon la lettre, & maintenant voudroyent bien
entendre sommairement le sens spirituel qui y peut estre
compris & caché, à fin d en pouvoir user à leur plus
grande edification.

               Allegorie.

    C est mon office cela, & ne le refuse à personne qui [
p. 87] le requiert, ains le fay tresvolontiers & de bon
coeur. Que chascun donc m escoute ententivement. Ie
declareray en peu de paroles le mystère d icelle:
    L Esprit humain sentant l angoisse plaintive du
jugement de Dieu, employe toute sa force pour opprimer l 
accroissement des sainctes vertus qui ne le veulent
reverer, ny adorer ses opinions imaginaires, mais à la
fin, la vigilante foy (engendrée par l audience de la
parole de Dieu) estant vefve de l oubliance des graces
divines, & entierement destituée de la souvenance de son
propre, venant à confesser & louër le Seigneur, met à mort
ceste faulse force d oppression par ses propres armes de l
 arrogante science charnelle, au salut de la lignée d 
Israel.

                Docilité.

    Voila bien une bonne & briefve explication. Mais ne la
pourroit-on pas amplifier ou approprier au cours du temps
present, au contentement de ceux qui ne sçavent bonnement
comprendre chose si profonde.

               Allegorie.

    Si feroit dea, s il leur plaisoit encores autant de
temps me prester l oreille en patience.

                Docilité.

    Sans doute aucune.

               Allegorie.

    Quand Nabuchodonosor, qui vaut autant à dire, que
complainte du jugement oppressant, vint à estre si
audacieux, qu il se voulut mettre en la place de Dieu,
(comme ordinairement font tous Tyrans) pour commander aux
consciences de la nation Hebraïque. Ce peuple fidele ainsi
opprimé, se print à gemir & se plaindre de ce jugement
presumptueux. Lequel l accabloit d une indicible frayeur &
angoisse par son Lieutenant Holoferne, l execution &
persecution qui se fait contre la Religion divine, non par
voye de Iustice, ains [p. 88] par force & violence.
Cestuy-ci environna & assiegea de tous costez la ville de
Bethulie, je dy la maison procreée de Dieu, qui est la
congregation des fideles, ou bien l Eglise Chrestienne,
faisant par ses gardes & soldats, les mouches, espiës &
faux rapporteurs, couper & occuper les conduits d eauë, &
la fontaine du libre exercice de leurs ceremonies
mystiques, qui gisoit hors de la Cité (comme ainsi soit
que la pluspart du Commun est une gent, qui n a chez soy
la vraye source dont sourdent & saillent les ruisseaux de
vie) ne plus ne moins que le peuple de nostre siecle a
esté n aguere contraint de s abstenir de tout exercice
exterieur, comme de la predication vive, du vray Baptesme,
de la saincte Cene, & ce qui en depend: Dont ils ne
pouvoyent user sinon à l emblée & en cachette, non sans
grand peril de la vie, tout ainsi que les Iuifs beuvoyent
leurdite eauë à certaine mesure. Laquelle venant à faillir
entierement par la cautelle de l ennemy, ils sont aussi
tombez en extreme perplexité.

                Docilité.

    Ie n eusse jamais pensé qu une Histoire antique se
deust si bien rapporter à la moderne, & la chose
temporelle a la spirituelle. Poursuivez, je vous prie.

               Allegorie.

    Or Achior, dit frere de lumiere, voyant en ceste
extreme affliction, la constance du peuple persecuté en
son innocence, eust compassion d eux (comme tout bon
Prince a, & doit avoir) predisant au Tyran sa destruction
& ruïne. Parquoy aussi il fust persecuté pour le
tesmoignage de la verité. De maniere qu avec S. Paul (qui
d un persecuteur fut fait un deffenseur & vray vaisseau d 
election) il fut adjoint à la lumiere des freres, à
sçavoir, à l Eglise de Dieu. Laquelle de plus en plus fut
persecutée, & par ainsi la necessité de la Commune s 
accreut de jour à autre, & la confiance en Dieu se
diminua, tellement qu ils delibererent par une vaine [p.
89] persuasion de ceste vie temporelle, d abandonner Dieu
& la liberté de conscience, pour servir au Tyran & à leur
ventre comme serfs & esclaves d impieté. Le Prestre Ozias
n estant qu un ministre Mosaïque, & n ayant que la science
des lettres, entreprint bien d appaiser le peuple, mais il
ne pouvoit (car la lettre qui occit, ne peut sauver aucun
sans l Esprit de Christ, qui seul nous vivifie) & que pis
est, il vint avec eux à tomber en diffidence, ordonnant
temps & terme au Seigneur pour livrer la Cité.

                Docilité.

    Pleust à Dieu que nous eussions eu faute de tels
Prestres, Prelats & Ministres, plusieurs bonnes villes ne
seroyent si miserablement traitées de l ennemy, comme
helas! elles sont.

               Allegorie.

    Ce Prestre Ozias fut sagement repris de ceste sienne
folie, par la vaillante Iudith, qui s interprete l ame
fidele qui confesse & magnifie le Seigneur. Elle estoit
vefve de Manassé, à sçavoir, de l oubliance des bienfaits
de Dieu. De laquelle elle estoit si entierement privée &
destituée, qu elle n avoit rien plus en memoire que les
bienfaits du Seigneur, dont elle luy rendoit
continuellement graces infinies, comme estant abreuvée du
noble vin de l Esprit qui vivifie, lequel elle avoit chez
soy en abondance, & par ainsi n estoit point contrainte,
comme la Commune, de courir apres ces froides eauës de la
lettre insipide. Ceste-cy entreprint alors de se
transporter hors de la Cité, au Camp de l ennemy,
abandonnant, comme fait le vray Pasteur pour ses ouailles,
& le bon Prince pour ses subjects, tout son propre, & vie
& biens. Seulement elle print avecques soy son Abra,
signifiant servante, parquoy je l appelleray, le corps du
fidele, gouverné par l ame divine, à laquelle ce corps,
selon son possible, est subject & obeïssant. Puis s en va
presenter [p. 90] franchement ornée & parée richement de
toute sorte de vertus, devant la face d Holoferne (l 
execution predite) lequel voyant & convoitant sa beauté &
richesse, fut incontinent si espris du feu de la vilaine
concupiscence, que le coeur luy bouillonnoit d ambition, &
s enyvra au vin d avarice. De sorte qu il perdit toute
regle & maniere de gouverner, estant entierement assopi au
somne de l ignorance de Dieu, auquel somne Iudith
tousiours esveillée, attendant son heure, l occit de son
glaive propre. Lequel j appelle la force en laquelle il se
fioit. Tout ainsi que ces grands Confiscateurs de nostre
siecle, qui aussi n ont eu peur de renverser ce dessus
dessous, pour saccager & encoffrer les richesses de tout
le monde, ont esté frustrez de leur intention perverse par
leurs propres forces, leurs fideles & obeïssans subjects.
Lesquels voyants qu on ne cessoit point de noyer, brusler,
decapiter, pendre & estrangler les meilleurs du païs, se
sont par une desobeïssance, procedée de leur patience par
trop irritée, opposez contre la tyrannie barbare, à fin de
secouër une fois de leurs espaules cest insupportable joug
de l oppression & forcement inique des sinceres
consciences. Ce Tyran ainsi occy donc, par sa propre
force, & frustré de l esperance qu il avoit de jouïr &
concubiner à son plaisir des grands & beaux tresors, les
magnifiques possessions des Provinces opulentes, ses
complices & faux adherens, je dy ses Colonnels &
Capitaines, vont aussi prendre la fuite, laissant leur
butin & despouilles aux fideles vassaux & vrais tuteurs de
la Patrie. Et tout ainsi seront encores (au temps
preordonné de Dieu, bien qu il tarde) tuez ou enchassez
semblables Tyrans & leur sequelle, qui abusent par trop de
la bonne patience des loyaux subjects, & laisseront,
malgré eux, leurs depouilles, la vraye liberté du service
divin, aux vertueux Achiors, les vrais protecteurs &
deffenseurs du bien public.
[p. 91]

                Docilité.

    Tels sont vrayement les jugemens de Dieu, qui sçait
aussi bien chastier les grands que les petits, faisant à
la fin cheoir les fols en la fosse qu ils avoyent faite
pour les innocens.
    Voila, Nobles, honnorables, sages & discrets Seigneurs
& amis, la fin de nostre tragique recreation. Il vous
plaira la prendre en gré, & pour un exemple serieux d 
abandonner le mal, & d adherer au bien, priant le Seigneur
d une foy vive, qu il luy plaise vous delivrer du regne de
peché, & son aide ne vous desfaudra jamais. A tant allez,
vivez en joye, & bien vous soit. Ainsi soit-il.


                                                          

        Ioüée & representée en Anvers, l An 1582.
                  le 1. & 2. de Iuillet.

                                                          


[p. 92]


          LE CANTIQUE DE IUDITH
        AU LONG, SELON LA BIBLE.

1 A Donc Iudith commença ce Cantique pour confession de
louange en tout Israël. Et tout le peuple chantoit à haute
voix.
    2 Commencez en l honneur de mon Dieu avec tabourins:
chantez à mon Seigneur avec cymbales. Chantez luy Pseaume
en accord: exaltez sa louange, & reclamez son Nom.
    3 Car c est le Dieu qui rompt les guerres,
    4 Qui a dressé son camp au milieu du peuple, & m a
delivré de la main de ceux qui me persecutoyent.
    5 Assur est venu du costé d Aquilon: il est venu avec
les milliers de son armée, dont la multitude a espuisé*les
torrens, & la chevallerie a couvert les vallées.
    6 Il se vantoit de brusler mes regions, de tuer ma
jeunesse au trenchant de l espée, froisser contre terre
mes enfans qui allaittoyent, saccager mes petis enfans,
butiner mes vierges.
    7 Le Seigneur tout-puissant les a frustrez par la main
d une femme.
    8 Car le fort n est pas tombé par la main des jeunes
gens: & les fils des Geans ne l ont point frappé, les
Geans robustes ne l ont point assailli: mais Iudith*fille
de Merari l a defait par la beauté de sa face.
    9 Car elle a desvestu la robbe de son vefvage, pour
remettre au dessus ceux qui estoyent pressez en Israël.
    10 Elle a oinct sa face d onguents, & a agencé ses
cheveux en coiffe: elle a prins une robbe de lin pour le
decevoir.
    11 Les patins d icelle ont ravy ses yeux. Et sa beauté
a prins son ame prisonniere. L espée a passé par son col.
[p. 93]
    12 Les Perses ont tremblé*de sa hardiesse, & les
Medeens ont esté effrayez de son audace.
    13 Adonc mes affligez se sont esgayez, & mes foibles
se sont escriez: & ils en ont esté estonnez. Ils ont
eslevé leur voix. Ils ont esté chassez.
    14 Les fils des jeunes filles les ont percez, & les
ont navrez comme fugitifs. Ils sont peris par la bature de
mon Dieu.
    15 Ie chanteray au Seigneur hymne & louange.
    16 Seigneur, tu es grand & glorieux, admirable en
force & invincible!
    17 Que toutes tes creatures te servent. Car tu as dit
le mot, & elles ont esté faites. Tu as envoyé ton Esprit,
il les a edifiées: & n y a nul qui resiste à ta voix.
    18 Car les montaignes tressaillent de leurs fondemens
avec les eaux. Les rochers decoulent comme la cire en ta
presence.
    19 Neantmoins tu seras gracieux à ceux qui te
craignent. Car c est peu de chose de tout sacrifice
odoriferant, & peu de chose de graisse bruslée en
holocauste. Mais celuy qui craint le Seigneur, est de
grand pris à tousiours.
    20 Malheur sur les gens qui s eslevent contre ma
maison. Le Seigneur tout-puissant en fera la vengeance au
jour du jugement,
    21 Envoyant du feu & des vers sur leurs corps, dont le
sentiment les fera lamenter à tout jamais.
22 PUIS quand ils furent entrez en Ierusalem, ils
adorerent le Seigneur: & incontinent le peuple s estant
purifié, offrit des holocaustes, & presens volontaires, &
leurs dons.
    23 Iudith aussi dedia tout le bagage d Holoferne que
le peuple luy avoit donné. Et du pavillon qu elle avoit
prins de la chambre, elle fit une oblation sacrée au
Seigneur.
    24 Ainsi le peuple se resiouït en Ierusalem [p. 94]
aupres du sanctuaire par l espace de trois mois.
    25 Et Iudith y demeura avec eux. Apres cela, chacun
retourna chez soy. Et Iudith revint en Bethulie, & demeura
sur son bien tout le temps de sa vie, estant fort honorée
en tout le païs.
    26 Plusieurs desirerent de l avoir: mais jamais homme
n eut sa compaignie, tant que dura sa vie, depuis l heure
de la mort de son mari Manasses.
    27 Apres elle fut recueillie avec son peuple. Mais
elle fut bien fort haussée en grandeur:
    28 Et vieillit en la maison de son mari, ayant vescu
jusqu en l aage de cent & cinq ans. Et donna liberté à sa
chambriere. Apres cela elle mourut en Bethulie. Et on l 
ensevelit au sepulchre de son mari Manasses.
    29 Toute la maison d Israël la pleura par sept jours.
Mesmes devant que mourir elle distribua ses biens aux plus
prochains parens de Manasses son mari, & d elle.
    30 Et tout le temps qu elle vesquit, il n y eut
personne qui espouvantast Israël jusques long temps apres
la mort.


                  FIN.


━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━

[p. 95]

Qui se confie en Dieu, souvent est desvestu,
D estat, de biens, de corps, mais jamais de vertu.

[Vignet: Daphne, een leeuw en tekst  Bienheureux qui en
dieu se fie. ]


          SONNET.

            DAphné par confiance,
            En cerchant sauvement,
            Obtint subitement,
            D un Laurier verd, l essence.
                (5) Or n y a violence
            Qui puisse maintenant
            Flestrir aucunement
            Sa tres-verde constance.
                Tout ainsi adviendra
            (10) A l homme qui voudra
            De Dieu estre assistée:
                Son chef il ornera
            D un Laurier, qui sera
            D eternelle durée.

                    P. H.


[p. 96: blanco]

                     Continue

       Tekstkritiek:

p. 11 occasion er staat: cocasion
ibid. cercher er staat: cetcher [ook elders cercher voor
chercher]
p. 13 estonnement er staat: estonnemeut
p. 15 Fama. sprekeraanduiding aangepast; er staat:
Garrulité.
p. 24 sanguinaires er staat: sauguinaires
p. 27 sans er staat: saus
p. 37 tellement er staat: tellemeut
p. 40 demeurerent [?] er staat: demeurereut
ibid. anxieté er staat: auxieté
p. 42 a livré er staat: livré
p. 48 troisiesme er staat: ttoisiesme
p. 64 bien er staat: blen
p. 65 adulation er staat: adulatiou
p. 71 Israëlite er staat: Israëlité
p. 77 cinquiesme er staat: huictiesme
p. 79 en ceste nuict er staat: on ceste nuict
p. 85, vs. 23 tuë er staat: tnë
p. 92 espuisé er staat: espuise
ibid. Iudith er staat: Iudich
p. 93 tremblé er staat: tremble


  • Frans woordenboek
  • Ceneton
  • Voorkeurenpagina Opleiding Nederlands

