[Dutch]

Jezuïeten van Antwerpen: Bardas. Antwerpen, 1616.
Uitgegeven door drs. G.C. van Uitert.
Red. dr. A.J.E. Harmsen, Universiteit Leiden.
Ceneton047470  Facsimile bij Ursicula
In deze uitgave zijn evidente zetfouten gecorrigeerd en gemarkeerd met een
asterisk.

                     Continue

[fol. A1r]


                    BARDAS

                TRAGICOMOEDIA,

 Acta à iuventute studiosa Collegij Societatis
                     IESU
  Antverpiae, ferijs autumnalibus, anno 1616.

                 [Vignet: IHS]

                  ANTVERPIAE,
         Apud Haeredes MARTINI NUTII,
              & IOANNEM MEURSIUM.
                Anno M.DC.XVI.

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━

[fol. A1v: blanco]
[fol. A2r]


               ARGUMENTUM.

MIchaël Orientis Imperator, dum ad libertatem aspirat,
Bardam avunculum capit vitae suae perniciosum ducem, à
quo in varia scelera praeceps trahitur, ac praecipuè in
vitae dissolutionem cum summa impietate coniunctam.
Sedebat eo tempore Constantinopoli Ignatius, qui Bardam
increpitum graviter, ac diu pertinacem, tandem
excommunicavit: quare accusatus à Barda affectati
imperij, & ex sede sua ad carcerem & mendicitatem
deiectus est, subrogatusque ei Photius. Hinc gravia
patitur Ignatius. nec quidquam emolliverunt Bardae
animum varia prodigia, ut terrae motus, & insueta
fulgura; donec suprema vindicta incubuit, quam etiam
diu antè praenosse potuit. In somnis enim sibi visus
fuerat trahi ante S.Petri tribunal, ibidem ab Ignatio
accusari, ac tandem membratim concidi. Quod non ita diu
pòst evenit, cùm deprehensum regni cupidum suo, gladio
Imperator discerpi iussit, & membra per urbem
circumferri.

                     Continue

[fol. A2v]


              ACTUS PRIMUS.

                SCENA I.

MIchaël Imperator ad liberiorem vitam aspirans, tutori
suo Theoctisto nuntium remittit.


                SCENA II.

    Bardam avunculum suum adsciscit socium, ab eoque
excitatur ad voluptates amplectendas.


               SCENA III.

    Theoctistus à famulis regijs aulâ exigitur, ac, dum
moratur, à Barda in carcerem compingitur.


                SCENA IV.

    Imperator ludis recreatur, intervenientibus
Libertate, Ioco, Risu, Lepore, Gaudio, omniaque
approbantibus ac suadentibus. Theoctistus denique
obtruncari clàm iubetur in carcere.


                SCENA V.

    Sanctus Ignatius Patriarcha Imperatorem & Bardam
graviter libertatis perniciosae & crudelitatis arguit.


                SCENA VI.

    Hinc Bardas Ignatio insidiatur,& ficto crimine
ambitus & seditionis, apud Imperatorem vocat in
invidiam.


               SCENA VII.

    Ignatius rectè sibi conscius post defensionem
frustra adhibitam, Bardam excommunicat, totiusque rei
exitum Deo commendat;


               SCENA VIII.

    Habito tamen super ea re ab Imperatore concilio
ablegatur in exilium per praefectum Basilium, & Photius
in [fol. A3r] sedem intruditur: mittuntur Romam legati
qui cum summo Pontifice eam rem transigant.


                SCENA IX.

    Curae & Metus, rebus laetè succedentibus, à servis
similiter exilio mulctantur.

                     Continue

             ACTUS SECUNDUS.

                SCENA I.

    Bardas ubi diutiùs abesse videt legatos, cogitat de
tollendo Ignacio. Verùm subitò


                SCENA II.

    evocatur ad concilium. à Basilio apparatur locus.
interim redeunt legati re infectâ:


               SCENA III.

    Qui ab Imperatore & principibus ad dicendam
sententiam evocatis malè accipiuntur, & in vincula
abitruduntur.


                SCENA IV.

    Evolvitur summi Pontificis diploma minarum plenum,
& exploditur, iusso adesse Ignatio ut se sponte
abdicet, & Photio resignet dignitatem.


                SCENA V.

    Apparet Ignatius, accusatur novorum scelerum ab
universa multitudine, exuitur veste sacrâ, violenter
cogitur subscribere, vinctus denique ignominiosè
abducitur in carcerem, inauguratur Photius.


                SCENA VI.

    Refutat Bardas obiectum sibi in diplomate crimen
iu- [fol. A3v] ventutis corruptae, & è scholis tum
militaribus cum literarijs (quas eá fine paulo antè
instituerat) educit pueros, qui se coram principibus
exercent, & Bardam purgant.


               SCENA VII.

    Ignatius mendici habitu evadit carcerem, occurrit
angelus ignoto habitu, qui eum consolatur, & vindictam
Bardae imminentem praedicit.


               SCENA VIII.

    Motus gravis terrae turbat Bardam cum tota urbe, &
praesertim Imperatorem, quem


                SCENA IX.

    sceleris perpetrati tandem poenitet, execratur
Bardam, Ignatium ad se reductum humaniter recipit, &
quietem terrae impetrat.


                SCENA X.

    Furit Bardas recepto Ignacio, & de ipso Imperatore
iam tollendo cogitat.


                SCENA XI.

    Legatus novus Bardae affert diploma quo
excommunicatur Imperator, & Photius: illo pro se utitur
Bardas, & ad aulam redit, & ad novam indignationem
contra Ignatium movet Imperatorem.


               SCENA XII.

    Imperator discedit ab Ecclesiâ Romanâ, eamque
persequi statuit, Ignatio iterum inijcit vincula, & cum
Barda ad liberam vitam redit.

                     Continue

[fol. A4r]


             ACTUS TERTIUS.

                SCENA I.

    Bardas ebrius Bacchi habitum imitatur praevijs
cytharoedis, & musicis, & multa effutit in Imperatorem
quibus ambitum suum declarat. sopitur tandem musica, &
ad Michaëlem perferuntur omnia.


                SCENA II.

    Tenetur Bardas mira visione. apparet stricto gladio
S. Petrus comitatus Angelis, & terribilibus
satellitibus duobus, quorum uterque agitante se umbram,
hinc Bardae, inde Michaëlis: accusantur umbrae ab
Ignatio, ac denique tradito gladio, illam Bardae
membratim iubet concidi S. Petrus.


               SCENA III.

    Experrectus Bardas militibus curam dat custodiendi
arctissimè Ignatium, apparet ei subitò cometes cladis
nuntius.


                SCENA IV.

    Supervenit Michaël expeditionem parans in
Cretenses, cui Bardas exponit omnia; sed ille suspectu
iam habens & exosum Bardam, à se dimittit ut militem
colligat: interim agit latiùs de Barda, & verba
intelligit in ebrietate prolata. audit quoque à magis
per cometam effusionem designari sanguinis Imperatorij.
ergo Basilio commendat ut Bardam observet.


                SCENA V.

    Bardas educit militem; dissimulat iram Michaël, &
figi iubet tentoria, quia vespera est, suique figendi
curam dat Basilio.


[fol. A4v]


                SCENA VI.

    Renuntiat Basilius Bardam collem occupasse,
augetque varijs timorem & iram Caesaris: implorat
Caesar opem Basilij dato gladio quo se vindicet.


               SCENA VII.

    Bardas postquam patere videt sua consilia,
desperatè publicam vim parat, & abit ad Imperatorem
occidendum, sed praeoccupatur ex insidijs & membratim
conciditur.


               SCENA VIII.

    Claudit divina Nemesis.


                         Ad maiorem Dei gloriam.

                     Continue

  • Ceneton
  • Voorkeurenpagina Opleiding Nederlands

