<html><!-- Author: Antonius Harmsen (A.J.E.Harmsen@hum.leidenuniv.nl) --><!-- Department of Dutch Language and Literature, Leiden University --><!-- Date: 10th October 2021 - Last update: 10th February 2022 --><!-- Purpose: text edition Dutch seventeenth century play --><meta name="keywords" lang="nl" content="ceneton, "><head><style type="text/css"><!-- A { text-decoration:none } --></style><title>Jezu&#239;eten van Antwerpen - Bardas - 1616</title><meta name="robots" content="index, follow"></head><body background bgcolor="#B3B3B3" leftmargin="50"><a href = "../Canonisations.html"><img align=bottom border=0 src="../Stijl/Dutch.gif" width="479"></a><br><br>Jezu&#239;eten van Antwerpen: <i>Bardas.</i> Antwerpen, 1616.<br>Uitgegeven door drs. G.C. van Uitert.<br>Red. dr. A.J.E. Harmsen, Universiteit Leiden.<br><a href = "LijstCeneton.html#047470">Ceneton047470</a> &#151; <a href = "Facsimiles/SJBardasAntwerpen1616/index.htm" target = "new">Facsimile bij Ursicula</a><br>In deze uitgave zijn evidente zetfouten gecorrigeerd en gemarkeerd met een asterisk.<br><a name = "Begin"><table border = 0 cellpadding = 12><tr><td width = 408 align = center><a href ="#Eerste"><img align=bottom alt=Continue border = 0 src=../Stijl/Goudstaf.gif width=379 height=17></a></td></tr></table>[<a href = "Facsimiles/SJBardasAntwerpen1616/source/SJBardasAntwerpen01.htm" target = "new">fol. A1r</a>]<br><br><table border = 0 cellpadding = 1><tr><td width = 383 align = center><h4><font size = +3>BARDAS</font><br><br><font size = +2>TRAGICOMOEDIA,</font><br><br><font size = +1>Acta &#224; iuventute studiosa Collegij Societatis I</font>ESU<br>Antverpiae, ferijs autumnalibus, anno 1616.</h4>[Vignet: IHS]<br><h4><font size = +1>ANTVERPIAE,</font><br>Apud Haeredes M<font size = -1>ARTINI</font> N<font size = -1>UTII</font>,<br>& I<font size = -1>OANNEM</font> M<font size = -1>EURSIUM</font>.<br>Anno M.DC.XVI.</h4></td></tr></table><hr><br>[<a href = "Facsimiles/SJBardasAntwerpen1616/source/SJBardasAntwerpen02.htm" target = "new">fol. A1v</a>: blanco]<br>[<a href = "Facsimiles/SJBardasAntwerpen1616/source/SJBardasAntwerpen03.htm" target = "new">fol. A2r</a>]<br><br><table border = 0 cellpadding = 1><tr><td width = 333 align = center><h4>ARGUMENTUM.</h4></td></tr></table><table border = 0 cellpadding = 1><tr><td width = 444><font size = +3>M</font><i>Icha&#235;l Orientis Imperator, dum ad libertatem aspirat, Bardam avunculum capit vitae suae perniciosum ducem, &#224; quo in varia scelera praeceps trahitur, ac praecipu&#232; in vitae dissolutionem cum summa impietate coniunctam. Sedebat eo tempore Constantinopoli Ignatius, qui Bardam increpitum graviter, ac diu pertinacem, tandem excommunicavit: quare accusatus &#224; Barda affectati imperij, & ex sede sua ad carcerem & mendicitatem deiectus est, subrogatusque ei Photius. Hinc gravia patitur Ignatius. nec quidquam emolliverunt Bardae animum varia prodigia, ut terrae motus, & insueta fulgura; donec suprema vindicta incubuit, quam etiam diu ant&#232; praenosse potuit. In somnis enim sibi visus fuerat trahi ante S.Petri tribunal, ibidem ab Ignatio accusari, ac tandem membratim concidi. Quod non ita diu p&#242;st evenit, c&#249;m deprehensum regni cupidum suo, gladio Imperator discerpi iussit, & membra per urbem circumferri.</i></td></tr></table><a name = "Eerste"><table border = 0 cellpadding = 12><tr><td width = 408 align = center><a href ="#Einde"><img align=bottom alt=Continue border = 0 src=../Stijl/Goudstaf.gif width=379></a></td></tr></table>[<a href = "Facsimiles/SJBardasAntwerpen1616/source/SJBardasAntwerpen04.htm" target = "new">fol. A2v</a>]<br><br><table border = 0 cellpadding = 1><tr><td width = 333 align = center><h4><font size = +1>ACTUS PRIMUS.</font><br><br>SCENA I.</h4></td></tr></table><table border = 0 cellpadding = 1><tr><td width = 444><font size = +3>M</font>Icha&#235;l Imperator ad liberiorem vitam aspirans,tutori suo Theoctisto nuntium remittit.</td></tr></table><br><table border = 0 cellpadding = 1><tr><td width = 333 align = center><h4>SCENA II.</h4></td></tr></table><table border = 0 cellpadding = 1><tr><td width = 444>&#160; &#160; Bardam avunculum suum adsciscit socium, ab eoque excitatur ad voluptates amplectendas.</td></tr></table><br><table border = 0 cellpadding = 1><tr><td width = 333 align = center><h4>SCENA III.</h4></td></tr></table><table border = 0 cellpadding = 1><tr><td width = 444>&#160; &#160; Theoctistus &#224; famulis regijs aul&#226; exigitur, ac, dum moratur, &#224; Barda in carcerem compingitur.</td></tr></table><br><table border = 0 cellpadding = 1><tr><td width = 333 align = center><h4>SCENA IV.</h4></td></tr></table><table border = 0 cellpadding = 1><tr><td width = 444>&#160; &#160; Imperator ludis recreatur, intervenientibus Libertate, Ioco, Risu, Lepore, Gaudio, omniaque approbantibus ac suadentibus. Theoctistus denique obtruncari cl&#224;m iubetur in carcere.</td></tr></table><br><table border = 0 cellpadding = 1><tr><td width = 333 align = center><h4>SCENA V.</h4></td></tr></table><table border = 0 cellpadding = 1><tr><td width = 444>&#160; &#160; Sanctus Ignatius Patriarcha Imperatorem & Bardam graviter libertatis perniciosae & crudelitatis arguit.</td></tr></table><br><table border = 0 cellpadding = 1><tr><td width = 333 align = center><h4>SCENA VI.</h4></td></tr></table><table border = 0 cellpadding = 1><tr><td width = 444>&#160; &#160; Hinc Bardas Ignatio insidiatur,& ficto crimine ambitus & seditionis, apud Imperatorem vocat in invidiam.</td></tr></table><br><table border = 0 cellpadding = 1><tr><td width = 333 align = center><h4>SCENA VII.</h4></td></tr></table><table border = 0 cellpadding = 1><tr><td width = 444>&#160; &#160; Ignatius rect&#232; sibi conscius post defensionem frustra adhibitam, Bardam excommunicat, totiusque rei exitum Deo commendat;</td></tr></table><br><table border = 0 cellpadding = 1><tr><td width = 333 align = center><h4>SCENA VIII.</h4></td></tr></table><table border = 0 cellpadding = 1><tr><td width = 444>&#160; &#160; Habito tamen super ea re ab Imperatore concilio ablegatur in exilium per praefectum Basilium, & Photius in [<a href = "Facsimiles/SJBardasAntwerpen1616/source/SJBardasAntwerpen05.htm" target = "new">fol. A3r</a>] sedem intruditur: mittuntur Romam legati qui cum summo Pontifice eam rem transigant.</td></tr></table><br><table border = 0 cellpadding = 1><tr><td width = 333 align = center><h4>SCENA IX.</h4></td></tr></table><table border = 0 cellpadding = 1><tr><td width = 444>&#160; &#160; Curae & Metus, rebus laet&#232; succedentibus, &#224; servis similiter exilio mulctantur.</td></tr></table><a name = "Tweede"><table border = 0 cellpadding = 12><tr><td width = 408 align = center><a href ="#Derde"><img align=bottom alt=Continue border = 0 src=../Stijl/Goudstaf.gif width=379></a></td></tr></table><table border = 0 cellpadding = 1><tr><td width = 333 align = center><h4><font size = +1>ACTUS SECUNDUS.</font><br><br>SCENA I.</h4></td></tr></table><table border = 0 cellpadding = 1><tr><td width = 444>&#160; &#160; Bardas ubi diuti&#249;s abesse videt legatos, cogitat de tollendo Ignacio. Ver&#249;m subit&#242;</td></tr></table><br><table border = 0 cellpadding = 1><tr><td width = 333 align = center><h4>SCENA II.</h4></td></tr></table><table border = 0 cellpadding = 1><tr><td width = 444>&#160; &#160; evocatur ad concilium. &#224; Basilio apparatur locus. interim redeunt legati re infect&#226;:</td></tr></table><br><table border = 0 cellpadding = 1><tr><td width = 333 align = center><h4>SCENA III.</h4></td></tr></table><table border = 0 cellpadding = 1><tr><td width = 444>&#160; &#160; Qui ab Imperatore & principibus ad dicendam sententiam evocatis mal&#232; accipiuntur, & in vincula abitruduntur.</td></tr></table><br><table border = 0 cellpadding = 1><tr><td width = 333 align = center><h4>SCENA IV.</h4></td></tr></table><table border = 0 cellpadding = 1><tr><td width = 444>&#160; &#160; Evolvitur summi Pontificis diploma minarum plenum, & exploditur, iusso adesse Ignatio ut se sponte abdicet, & Photio resignet dignitatem.</td></tr></table><br><table border = 0 cellpadding = 1><tr><td width = 333 align = center><h4>SCENA V.</h4></td></tr></table><table border = 0 cellpadding = 1><tr><td width = 444>&#160; &#160; Apparet Ignatius, accusatur novorum scelerum ab universa multitudine, exuitur veste sacr&#226;, violenter cogitur subscribere, vinctus denique ignominios&#232; abducitur in carcerem, inauguratur Photius.</td></tr></table><br><table border = 0 cellpadding = 1><tr><td width = 333 align = center><h4>SCENA VI.</h4></td></tr></table><table border = 0 cellpadding = 1><tr><td width = 444>&#160; &#160; Refutat Bardas obiectum sibi in diplomate crimen iu- [<a href = "Facsimiles/SJBardasAntwerpen1616/source/SJBardasAntwerpen06.htm" target = "new">fol. A3v</a>] ventutis corruptae, & &#232; scholis tum militaribus cum literarijs (quas e&#225; fine paulo ant&#232; instituerat) educit pueros, qui se coram principibus exercent, & Bardam purgant.</td></tr></table><br><table border = 0 cellpadding = 1><tr><td width = 333 align = center><h4>SCENA VII.</h4></td></tr></table><table border = 0 cellpadding = 1><tr><td width = 444>&#160; &#160; Ignatius mendici habitu evadit carcerem, occurrit angelus ignoto habitu, qui eum consolatur, & vindictam Bardae imminentem praedicit.</td></tr></table><br><table border = 0 cellpadding = 1><tr><td width = 333 align = center><h4>SCENA VIII.</h4></td></tr></table><table border = 0 cellpadding = 1><tr><td width = 444>&#160; &#160; Motus gravis terrae turbat Bardam cum tota urbe, & praesertim Imperatorem, quem</td></tr></table><br><table border = 0 cellpadding = 1><tr><td width = 333 align = center><h4>SCENA IX.</h4></td></tr></table><table border = 0 cellpadding = 1><tr><td width = 444>&#160; &#160; sceleris perpetrati tandem poenitet, execratur Bardam, Ignatium ad se reductum humaniter recipit, & quietem terrae impetrat.</td></tr></table><br><table border = 0 cellpadding = 1><tr><td width = 333 align = center><h4>SCENA X.</h4></td></tr></table><table border = 0 cellpadding = 1><tr><td width = 444>&#160; &#160; Furit Bardas recepto Ignacio, & de ipso Imperatore iam tollendo cogitat.</td></tr></table><br><table border = 0 cellpadding = 1><tr><td width = 333 align = center><h4>SCENA XI.</h4></td></tr></table><table border = 0 cellpadding = 1><tr><td width = 444>&#160; &#160; Legatus novus Bardae affert diploma quo excommunicatur Imperator, & Photius: illo pro se utitur Bardas, & ad aulam redit, & ad novam indignationem contra Ignatium movet Imperatorem.</td></tr></table><br><table border = 0 cellpadding = 1><tr><td width = 333 align = center><h4>SCENA XII.</h4></td></tr></table><table border = 0 cellpadding = 1><tr><td width = 444>&#160; &#160; Imperator discedit ab Ecclesi&#226; Roman&#226;, eamque persequi statuit, Ignatio iterum inijcit vincula, & cum Barda ad liberam vitam redit.</td></tr></table><a name = "Derde"><table border = 0 cellpadding = 12><tr><td width = 408 align = center><a href ="#Vierde"><img align=bottom alt=Continue border = 0 src=../Stijl/Goudstaf.gif width=379></a></td></tr></table>[<a href = "Facsimiles/SJBardasAntwerpen1616/source/SJBardasAntwerpen06.htm" target = "new">fol. A4r</a>]<br><br><table border = 0 cellpadding = 1><tr><td width = 333 align = center><h4><font size = +1>ACTUS TERTIUS.</font><br><br>SCENA I.</h4></td></tr></table><table border = 0 cellpadding = 1><tr><td width = 444>&#160; &#160; Bardas ebrius Bacchi habitum imitatur praevijs cytharoedis, & musicis, & multa effutit in Imperatorem quibus ambitum suum declarat. sopitur tandem musica, & ad Micha&#235;lem perferuntur omnia.</td></tr></table><br><table border = 0 cellpadding = 1><tr><td width = 333 align = center><h4>SCENA II.</h4></td></tr></table><table border = 0 cellpadding = 1><tr><td width = 444>&#160; &#160; Tenetur Bardas mira visione. apparet stricto gladio S. Petrus comitatus Angelis, & terribilibus satellitibus duobus, quorum uterque agitante se umbram, hinc Bardae, inde Micha&#235;lis: accusantur umbrae ab Ignatio, ac denique tradito gladio, illam Bardae membratim iubet concidi S. Petrus.</td></tr></table><br><table border = 0 cellpadding = 1><tr><td width = 333 align = center><h4>SCENA III.</h4></td></tr></table><table border = 0 cellpadding = 1><tr><td width = 444>&#160; &#160; Experrectus Bardas militibus curam dat custodiendi arctissim&#232; Ignatium, apparet ei subit&#242; cometes cladis nuntius.</td></tr></table><br><table border = 0 cellpadding = 1><tr><td width = 333 align = center><h4>SCENA IV.</h4></td></tr></table><table border = 0 cellpadding = 1><tr><td width = 444>&#160; &#160; Supervenit Micha&#235;l expeditionem parans in Cretenses, cui Bardas exponit omnia; sed ille suspectu iam habens & exosum Bardam, &#224; se dimittit ut militem colligat: interim agit lati&#249;s de Barda, & verba intelligit in ebrietate prolata. audit quoque &#224; magis per cometam effusionem designari sanguinis Imperatorij. ergo Basilio commendat ut Bardam observet.</td></tr></table><br><table border = 0 cellpadding = 1><tr><td width = 333 align = center><h4>SCENA V.</h4></td></tr></table><table border = 0 cellpadding = 1><tr><td width = 444>&#160; &#160; Bardas educit militem; dissimulat iram Micha&#235;l, & figi iubet tentoria, quia vespera est, suique figendi curam dat Basilio.</td></tr></table><br>[<a href = "Facsimiles/SJBardasAntwerpen1616/source/SJBardasAntwerpen08.htm" target = "new">fol. A4v</a>]<br><br><table border = 0 cellpadding = 1><tr><td width = 333 align = center><h4>SCENA VI.</h4></td></tr></table><table border = 0 cellpadding = 1><tr><td width = 444>&#160; &#160; Renuntiat Basilius Bardam collem occupasse, augetque varijs timorem & iram Caesaris: implorat Caesar opem Basilij dato gladio quo se vindicet.</td></tr></table><br><table border = 0 cellpadding = 1><tr><td width = 333 align = center><h4>SCENA VII.</h4></td></tr></table><table border = 0 cellpadding = 1><tr><td width = 444>&#160; &#160; Bardas postquam patere videt sua consilia, desperat&#232; publicam vim parat, & abit ad Imperatorem occidendum, sed praeoccupatur ex insidijs & membratim conciditur.</td></tr></table><br><table border = 0 cellpadding = 1><tr><td width = 333 align = center><h4>SCENA VIII.</h4></td></tr></table><table border = 0 cellpadding = 1><tr><td width = 444>&#160; &#160; Claudit divina Nemesis.</td></tr></table><br><table border = 0 cellpadding = 1><tr><td align = right width = 384><i>Ad maiorem Dei gloriam.</i></td></tr></table><a name = "Einde"><table border = 0 cellpadding = 12><tr><td width = 408 align = center><a href ="index.html"><img align=bottom alt=Continue border = 0 src="../Stijl/Goudstaf.gif" width="379"></a></h4></td></tr></table><!-- table border = 0 cellpadding = 1><tr><td width = 222 align = center><h4>Tekstkritiek:</h4></td></tr></table>vs. <i>er staat:</i><br><br --><ul><li><a href="index.html">Ceneton</a><br><li><a href="../Canonisations.html">Voorkeurenpagina Opleiding Nederlands</a></ul></body></html>