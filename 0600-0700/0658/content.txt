[Dutch]

Rosalia, Tooneelspel. Anoniem, ca. 1792.
Uitgegeven door drs. G.C. van Uitert
Red. dr. A.J.E. Harmsen, Universiteit Leiden.
Ceneton116140  Ursicula
In deze uitgave zijn evidente zetfouten gecorrigeerd en gemarkeerd met een
asterisk.


                     Continue

[fol. π1r]


                ROSALIA,

              TOONEELSPEL.
     ______________________________

               VERTOONERS.

                ROSALIA.
                DORVANT.
                CLEON.
                DORISE.


     Het Tooneel verbeeld een Kamer,
         in het Huis van Dorise.

      Gedrukt voor de Leesgierige.

                     Continue

[fol. π1v]


                   ROSALIA.

                 Tooneelspel.
        ______________________________

                EERSTE TOONEEL
               DORISE, ROSALIA.

       DORISE, Rosalia te rug stootende.

GA laag schepsel: ---- gy veracht mynen raad, dit maakt
my uitzinnig; want gy zoud, dien opvolgende, hier in de
Stad, en vooral in myn huis, een schat kunnen
overwinnen. Uwe deugd (de Duivel verdryve die) zal
oorzaak zyn van myne, en uwe ongelukken. ---- Maar gy
zult my gehoorzaamen; ---- gy zult u aan de Colonel
overgeeven, ---- of ik zal u.....*
    ROSALIA. Hemel!

                    DORISE.

    Spreek my niet tegen. Ik ben, na dat Cleon u
verlaaten heeft, van voorneemen geworden, u in myne be-
[fol. π2r] scherming te neemen; ---- en bezorg u reeds
een veel ryker, en aanzienlyker minnaar: maar gy durft
de deugdzaame speelen?
    ROSALIA. Heb tog medelyden met my.

                    DORISE.

    Wat medelyden: --- gy zyt een ondankbaare! --- zie
zulk een gestalte eens aan! --- welk een reddeloos
hoofd! --- geen carmyn, geen moesjes! zal de Colonel op
zulk een schepsel verlieven?
    ROSALIA. Ik kan u onmogelyk....

                    DORISE.

    Kunt gy niet? --- Gy moet; zie  er my voor aan; gy
moet. -- Ik heb hem myn woord gegeeven. Zoo daadlyk is
hy hier. Gy zult alles doen wat hy begeert. --- Terg my
niet; want als ik begin, ben ik verwoed kwaad. --- Ik
zal u zoo met myn handen....
(zy vat haar aan.)
[fol. π2v]
ROSALIA. Och! doe my geen leed! doe my geen leed!

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━


               TWEEDE TOONEEL.
             De vorigen, DORVANT.

         DORVANT, tegen zyn bediende.

BLyf buiten. ---- (tegen Dorise.) Wat is dit? ---- wat
wilt gy dat lieve kind doen?

                    DORISE.

    Ha, Colonel! --- ik ben misnoegd; want ik heb haar
lief; en tracht haar gelukkig te maaken; maar zy is
ongezeggelyk, zie zelf haar eens myn Heer: is zy, in
dien staat, geschikt om u te behaagen? (tegen Rosalia)
wel nu zwygt gy?
    ROSALIA. Ongelukkige als ik ben!

               DORISE, ter zyde.

    Ik zou haar kunnen vermoorden.

              DORVANT, ter zyde.

    Het is een Engel! (tegen Dorise.) Breng wyn, en
laat ons alleen.
[fol. π3r]
    DORISE. Als  t u belieft myn Heer: gy moet haar
maar niet ontzien. (zy vertrekt)

                   DORVANT.

    Zyt bedaard myn kind; ---- schrik niet voor my: ik
ben ondanks myn kleed, vatbaar voor het mededogen. ---
Indien deze traanen niet slegts uit schyn.....

                   ROSALIA.

    Ik weet uw vermoeden. De geveinsdheid is in deze
huizen, zoo algemeen en gewoonlyk, dat de traanen, die
het gevoel der deugd my doet storten, geen aandoening
by u wiens ziel voor dezelven anders mogelyk vatbaar
zou zyn, verwekken.

                   DORVANT.

    Gy haat dan deze levenswyze?

                   ROSALIA.

    Myn* levenswyze is alleenlyk strafbaar door de
gemeenschap met een [fol. π3v] man die ik dacht, de
mynen te wezen maar....

              DORVANT, omziende.

    Het is Dorise.

   DORISE, gevolgd van een meid, die wyn en
         Confituuren op de tafel zet.

    Wel nu myn Heer? is het niet zoo als ik gezegd heb;
niemand kent haar hardnekkigheid beter dan ik. Geweld
zal het eenigste middel zyn, om haar tot haar pligt te
brengen...

       DORVANT, op een gebiedende toon.

    Vertrek.

                    DORISE.

    Ik ben uw dienaresse myn Heer. (zy vertrekt.)

                   ROSALIA.

Welk een laag schepsel! -- och myn Heer! word myn
redder! Myn besluit was, den eersten man, op wiens hart
ik eenige indruk zou maken, tot myne bescherming te
beweegen; gy zyt [fol. π4r] de eerste, die my, na dat
myn Minnaar my verlaaten heeft, dien edelen dienst kunt
bewyzen. (knielende) Gy zult hoop ik, aan uwen
evenmensch, aan eene ongelukkige, die van het spoor der
reden afgedwaald is, die gunst niet ontzeggen. Myn
bederf is in dit huis zeker.

           DORVANT, haar opheffende.

    Gy overtreft myne verwachting; - gy gaat alles wat
Cleon my van u gezegt heeft, te boven.

                   ROSALIA.

    Cleon! --- kent gy hem myn Heer?

                    DORVANT

    Zedert twee maanden, dat ik hier in de Stad ben, is
hy myn vriend. Hy heeft zig beroemd, alleen uw hart te
bezitten. Ik heb het, hoe zeer hy uwe deugd verhefte,
om dat gy by Dorise woonde, niet kunnen gelooven. Zy
heeft my van uw bezit verzekerd, [fol. π4v] en, ik moet
het u bekennen,  t was myn voorneemen, op zyn
krygsmans, Cleon van zyne bezitting te berooven; maar
ik zie wel, dat ik, ondanks myn voorneemen, veel eer uw
vriend, als uw minnaar moet worden.
    ROSALIA. Aan welke onheilen stelt de onbezonnenheid
ons niet bloot! Ik ben van den weg der eer afgeweeken.
Dat onschatbaar verlies, waar van ik nu al de waarde
ken, is niet weder te herstellen. Myn berouw alleen,
hoop ik, zal den Hemel en mynen ouden Vader, tot
ontferming beweegen. Ja myn Heer, ik heb tegen beiden
zwaarlyk gezondigd, (schreijende) te veel, te veel heb
ik misdaan.
    DORVANT, ter zyde. Hoe treft zy my! (tegen Rosalia.
) Verhaal my de oorzaak, van uwe kwelling.
    ROSALIA. Myne ongelukkige liefde voor Cleon, bragt
my in dezen elendigen staat. Ik wilde myn minnaar, die,
om de ziekte van zyn Oom, van Arnhem naar den Haag
vertrokken was, niet verlaaten, te meer daar myn Vader
my een gehaat huwelyk met een *[fol. π5r] ander wilde
opdringen. Ik vluchte, en kwam hier, in de armen van
Cleon, een schuilplaats zoeken. Oordeel of ik welkom
was, maar bedenk tevens, wat ik door dit gedrag waagde:
hy zou ongevoeliger geweest zyn, om niet.. maar laat ik
het overige zwygen. Cleons Oom is hersteld; myn minnaar
verlaat my: alles overtuigt  er my van; doch myn
besluit is genomen.
    DORVANT, Wat is uw voornemen.
    ROSALIA. Zoo gy my wilt helpen, dit huis te
ontvluchten; naar Arnhem te vertrekken, en my aan de
rechtvaardige gramschap van myn vader overtegeeven. Ik
heb hem met schande overlaaden, en wil de straf daar
voor ontvangen. Hy zou thans gelukkig zyn, indien de
Hemel hem geen kinderen had geschonken.
    DORVANT, Geen kinderen!
    ROSALIA. Myn vader, voorheen te Amsterdam woonende,
wierd door een oneerlyk bankroet bedorven. Ik was zes
jaren oud, myn broeder trad in zyn zestiende; hy ver- [
fol. π5v] trok met een vriend naar Duitschland, en
begaf zig in den Krygsdienst;  er zyn agtien jaren
verloopen, dat wy niets van hem hoorden; zeg myn Heer,
moest ik myn Vader, den braaven Lisimon, over het
verlies van zynen waarden Dorvant niet vertroost
hebben?
    DORVANT, ter zyde. Wat hoor ik! Hemel!

 ROSALIA, zonder op de ontroering van Dorvant
                acht te geeven.

    ô Dorvant! ware ik als gy reeds dood in de
verbeelding van myn vader! maar myn Heer.. doch gy zyt
ontsteld? wat is  er de oorzaak van? (na eenigen tyd
elkander stilzwygende beschouwd te hebben.)
    DORVANT, willende vertrekken. Ik ben in een
oogenblik hier weder. (men hoort van binnen eenig
gerucht.)
    ROSALIA, hem wederhoudende. Och! het is de stem van
Cleon! verlaat my niet.!
    DORVANT. Nu blyf ik. Ik moet hem spreeken. Ga zo
lang in deeze kamer.

 ROSALIA, binnen treedende, beschouwt Dorvant
              met opmerkzaamheid.

[fol. π6r]
    Wat ontroering gevoelt myn hart! Zou ik my niet
bedriegen? Hemel!

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━


                DERDE TOONEEL.
           DORISE, DORVANT, CLEON.

             DORVANT, nog alleen.

WElk eene ontdekking! Maar ik moet Cleon tot het
volbrengen van zyn plicht dwingen; en dan....

      CLEON, zig aan Dorise ontrukkende.

Gy zult my niet beletten binnen te treeden!
    DORISE, tegen Dorvant. Waar is Rosalia.
    DORVANT. Maak slegts zo veel beweeging niet; zy is
in goede handen.
    DORISE. Zeker is zy by u in beter handen, als by
hem die haar verlaat, en my geweld in myn huis aandoet;
die...
    DORVANT. Al genoeg daar van. Ga heen.
    DORISE. Voor u wel myn heer; (tegen Cleon.) maar ik
zal u, dit gedrag betaald zetten.
    DORVANT, terwyl zy vertrekt. Ik u mede, snood
Schepsel! Kom Cleon: antwoord my.
    CLEON. Ik bid u; waar is Rosalia?
    DORVANT. Zy is wel; zeer wel. Maar wat [fol. π6v]
wil uwe verbaasdheid; uwe drift zeggen?
    CLEON. Gy zult, en moet dit weeten. Ik had
voorgenomen Rosalia te verlaaten; ik beken het met dat
oogmerk, trachte ik u herwaards te lokken; ik hoopte,
dat haare schoonheid, haare verdiensten (ik wist dat gy
zulk een vrouw beminde) u in liefde zou ontsteeken. Gy
had Dorise, een verbloekt monster onder haare kunne, in
uw belang gekreegen; dit oogenblik, dat gy Rosalia
zoudt bezoeken, was my bekend, en toen, toen, scheen
het, dat een stem uit den Hemel zig aan myn hart deed
hooren; dat zy my zeide: wat wilt gy toelaaten,
ontaarte!
,, wilt gy een mensch, die zig uit liefde voor u,
bedorven, onteerd en by de wereld veracht gemaakt
heeft, die om u te blyven beminnen, haar ouden Vader in
het graf zal storten, wilt gy die, ongevoelig, aan het
verderf overgeeven? Myn hart wierd door dit denkbeeld
van een gescheurd. De beminnelyke hoedanigheden van
myne Rosalia, vertoonden zig op eenmaal aan mynen
geest. Ik gevoelde haare tederheden; en ver- [fol. π7r]
beeldde my haar stervenden vader, my te hooren
vervloeken, en al stamelende, den naam van Rosalia uit
te spreeken. Dit kon ik niet doorstaan. Ik vloog
herwaarts, om op myne kniën vergeeving van haar te
erlangen. Myn Oom, die ik te vooren alles ontdekt hab,
en my als zyn eigen leven bemind, zal myn gedrag goed
keuren. Ik kom Rosalia myn hand aanbieden, en haar voor
altoos myn lotgenoote maaken; ja, ik wil haar aan
haaren vader wedergeeven. Veroordeel my nu myn Heer;
maar ik zal myn pligt volbrengen. waar is Rosalia? Ik
wil haar toonen, dat de ondeugd geene bestendige
eigenschap van myn hart is.
    DORVANT, met de hevigste aandoening.
ô Cleon! hoe edel is uw hart? hoe groots uw berouw! de
drift had myn ziel overheerd; maar gy ontwapend my. Ik
zou my, in de barning van myne hartstochten, waart gy
trouweloos gebleeven, op u, ja ik zou my, om myn
voorneemens, op my zelven gewroken hebben. Gewis de
Hemel heeft uw hart verlicht, gezegend zy de
Voorzienigheid*[fol. π7v] die alles ten besten keert. (
Hy treedt in het zy vertrek.)
    CLEON. Wat wil hy zeggen! wat moet ik denken!

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━


             VIERDE TOONEEL.

          De voorigen ROSALIA,

DORVANT. Treed vry nader Rosalia.
    ROSALIA. Cleon!
    CLEON, zig aan haare voeten werpende.
Waarde Rosalia! zie my tot u wedergekeerd, met geheel
myn hart tot u wedergekeerd, om u nooit te verlaaten.
Het berouw van u beledigd te hebben, overtreft nog
verre myne liefde voor u.
    ROSALIA. Kan ik het gelooven! zoud gy.
    CLEON, haar met drift omhelzende. Ja, Rosalia! gy
zult eeuwig de myne weezen. Wy zullen ons voor de
voeten van uwen vader werpen; hem om vergiffenis en om
zyne zegen smeeken. Deze vriend zal van ons berouw en
van onze blydschap getuigen zyn.
    DORVANT. Ja Cleon. Rosalia! Dorvant, uw
ongehoorzaame broeder; zal zyne bede by de uwe voegen.
Zie in my uwen broeder [fol. π8r] Rosalia! ik zal myne
traanen met de uwe vermengen.
    ROSALIA. Wat hoor ik! Gy myn broeder! -- Cleon!
Dorvant! wat geluk! myn broeder! omhels my! Cleon
omhels my. Myn vreugd gaat al myne kwelling te boven. (
Zy omhelzen elkander beurtelings.)

━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━━


             VYFDE TOONEEL.

          De voorigen, DORISE,

                 DORISE.

HOe! elkander zo teder te omhelzen? dat gaat wel; zeer
wel, waarachtig! Laat ik ook myn deel in die vreugd
hebben: (naar Dorvant treedende.) waarlyk myn Heer!..
    DORVANT, haar te rug stootende. Snoode! die uit
laag zelf belang, uwen evenmensch, uwe eigene sexe,
erger dan vermoord: die ziel en lichaam bederft;
monster! vrees voor uwe straf: zie in haar, myn zuster.
    DORISE. Zy! kan het mogelyk wezen! Hemel!
    DORVANT. Roep dien niet aan, onzalige!
    ROSALIA. Och myn broeder! om mynen wil! om u
zelven! ik bid u, geef haar aan haar lot over!
[fol. π8v]
    DORVANT, schellende. Neen: zy moet ten voorbeelde
van anderen, gestraft worden, (tegen zyn bediende, op
Dorise wyzende) zorg dat die snoode u niet ontsnappe. (
tegen Dorise) Ik zal door myne vrienden bewerken, dat
gy de onnozelheid niet weder, door geweld, in het
verderf zult storten.
    DORISE, zig voor zyne voeten werpende.
        Heb medelyden!...
    DORVANT, tegen de bediende. Ruk haar uit ons
gezicht. (de bediende stoot haar buiten.)
    CLEON. U gedrag is rechtvaardig.
    DORVANT. En wy, myn waarde Cleon! myn zuster! wy
moeten zoo spoedig mogelyk is, vader het leven
wedergeeven. Onze misdaad is groot tegen hem geweest;
maar het geen geschied is, is niet te herhaalen: alles
wat wy doen kunnen, is aan de waereld te toonen, dat,
een mensch, overeenkomstig zyne zwakheid, ondeugd
pleegt, de verheffing tot de deugd in zyn vermogen, en
zyn pligt is. Ja leeren wy onze natuurgenooten, uit ons
voorbeeld, dat men, zelfs den schyn des kwaads, moet
ontvlieden.

                    EINDE.


                     Continue

       Tekstkritiek:

fol. π3r Myn er staat: Myns
fol. π1v en er staat: en en
fol. π4v er staat: de de
ibid. vertrokken er staat: vetrokken
fol. π6r Voorzienigheid er staat: Vorzienigheid


  • Ceneton
  • Voorkeurenpagina Opleiding Nederlands

